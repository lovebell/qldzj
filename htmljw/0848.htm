<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0848部～佛说普贤曼拏罗经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第0848部</div>
<div class="top-center">佛说普贤曼拏罗经一卷</div>
<div class="top-right">宋西天北印度三藏传法大师施护奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0848.htm#j0848-1">佛说普贤曼拏罗经</a></div></div></div>
<div class="jwzw">
<div class="jwbt-box"><div class="jwbt"><a name=j0848-1><a href="0848.htm#MENU-top">佛说普贤曼拏罗经</div></div></a></a>
<p>　　如是我闻。一时佛在王舍城鹫峰山中。与大比丘众五十百千人俱。</p>
                      <p>　　复有诸大菩萨摩诃萨。皆是一切白法具足。得无量智善巧方便能师子吼。其名曰。</p>
                      <p>　　普贤菩萨摩诃萨。宝印手菩萨摩诃萨。嬉戏菩萨摩诃萨。功德庄严菩萨摩诃萨。福德音声菩萨摩诃萨。大意菩萨摩诃萨。德严菩萨摩诃萨。如是等菩萨摩诃萨众皆来集会。</p>
                      <p>　　尔时世尊以大慈大悲。普为现在未来诸修行人。欲修金刚萨埵秘密相应法。速疾成就者。宣说金刚界大曼拏罗法。</p>
                      <p>　　佛言若有善男子。欲入金刚界大曼拏罗。修习普贤金刚萨埵相应秘密法。速疾成就者。先当发起勇猛坚固殊胜之心。求彼世间清净胜师。请受灌顶已。于彼师处传受秘密相应印契仪法。一一不谬专注记忆勿令忘误。然后随欲于清净胜处。修习是法以求悉地。得胜处已。先当澡浴清净严洁身心。便于彼处先结界护身。然后依法以香泥涂曼拏罗极令如法。涂毕便于此曼拏罗中。烧香散华种种供养。向此曼拏罗作观想。想彼曼拏罗中有本尊如来。得现前已不起于座。即取涂香涂手。结印及念密言。次结净三业印。二手金刚掌三诵本密言。</p>
                      <p>　　唵(引)娑嚩(二合)婆(引)嚩秫驮(引)萨哩嚩(二合)达哩摩(二合)婆嚩(二合)婆(引)嚩秫度憾。</p>
                      <p>　　诵此密言已散印。复言我今自无始已来。所有一切粗重身口意业。今已清净。既清净已。愿今所作一切事业。则为入彼金刚法因。然更作意观于本尊如来。愿我所作事业皆得成就便归命赞叹。即诵密言曰。</p>
                      <p>　　唵(引)萨哩嚩(二合)怛他誐多(引)迦(引)野嚩枳唧(二合)多钵啰(二合)拏昧嚩日啰(二合)满那喃迦(引)噜弭。</p>
                      <p>　　诵此密言已。即以四种礼礼曼拏罗中本尊如来。礼已长跪。作金刚合掌而说是言。我今发无上菩提心。惟愿应正等觉三世之师方便摄受。令我正得三种学戒。为诸众生以金刚坚固力。住持三宝利乐众生。我今于如来金刚界金刚萨埵真如相应秘密法中。从阿阇梨受大金刚族。于六时修习行四种施法。于大宝族受平等相应法。于大莲华族受三乘微妙秘密法。于大事业族受具足一切供养事业。从清净真如生大菩提法。我发无上菩提心。受如是法已当依法修习。为一切众生而作饶益。所有一切众生无主宰者为作主宰。未解脱者令得解脱。未安乐者令得安乐。未到彼岸者令到彼岸。行者发愿已。即诵金刚视密言。</p>
                      <p>　　摩吒于两目　　应观为日月<br>
　　二手金刚拳　　各安于腰侧<br>
　　曼拏与香华　　及余供养具<br>
　　因此目瞻视　　去垢成清净</p>
                      <p>　　金刚视密言曰。</p>
                      <p>　　唵(引)嚩日啰(二合)捺哩(二合)瑟致(二合)摩吒。</p>
                      <p>　　二手金刚缚。能解诸结使。净第八识中。一切杂染种。金刚缚密言曰。</p>
                      <p>　　唵(引)嚩日啰(二合)满驮(三说)</p>
                      <p>　　以此印诵密言故。当得自身无始已来一切结使之缚悉皆解脱。当令修习一切功德圆满。次即以缚印于当心磔开。复诵密言曰。</p>
                      <p>　　唵(引)嚩日啰(二合)满驮怛啰(二合)吒(半音)</p>
                      <p>　　以此印及诵密言。当得自性金刚智慧顿显发故。即以金刚铃三振已。即次观自身中。有恶字轮显发。有大威德。以是之故当使一切魔障不能恼乱。复得金刚坚固心不退转。得一切成就。次诵心密言曰。</p>
                      <p>　　贺贺贺贺斛。</p>
                      <p>　　诵心密言已。即入金刚萨埵坚固智。观想尽虚空界一切性悉皆平等。同彼十六音声。次观想自心成圆月轮。于月轮中想迦字。得字了了分明现已复想月轮外有一迦字。如星旋绕得现前已。复想迦字。心月轮中生一金刚莲华。又于此莲华中心出莲华印。于此印上观一憾字。得字了了分明现已。复观自身等同金刚萨埵无异无别不动不摇。即掷金刚杵作如是言。我今不易此身。从金刚法生为金刚萨埵。次又想自身成大三摩耶萨埵。即结金刚大三摩耶印。诵密言曰。</p>
                      <p>　　唵(引)三摩喻憾摩贺(引)三摩喻憾。</p>
                      <p>　　即以前三摩耶印。印心额喉顶。次结世尊大印诵密言曰。</p>
                      <p>　　唵(引)三摩耶萨怛嚩(二合)阿地底瑟姹(二合)娑嚩(二合)[牟*含]。</p>
                      <p>　　复诵密言曰。</p>
                      <p>　　唵(引)嚩日啰(二合)达哩摩(二合)呬哩(二合)</p>
                      <p>　　由此印密言故令我身口意成金刚三业。次结成就大印诵密言曰。</p>
                      <p>　　唵(引)三摩耶恶。</p>
                      <p>　　次想前心月轮中。金刚法恶字轮及莲华。乃至莲华中憾字。一一皆是我金刚法自性身中所显发故。如是想已。即结金刚钩印。以二手作金刚拳。以二小指反相钩。二头指屈如钩。诵密言曰。</p>
                      <p>　　唵(引)嚩日啰(二合)俱舍[口*弱]。</p>
                      <p>　　次结金刚索印。不改前印。即以二头指反相钩。是名索印。即诵密言曰。</p>
                      <p>　　唵(引)嚩日啰(二合)播(引)舍吽。</p>
                      <p>　　次结金刚锁印。以二手内相叉。是名金刚锁。即诵密言曰。</p>
                      <p>　　唵(引)嚩日啰(二合)娑普(二合)吒鑁。</p>
                      <p>　　次结金刚铃印。二手金刚缚。三振如振铃。是名金刚铃。即诵密言曰。</p>
                      <p>　　唵(引)嚩日啰(二合)吠舍恶。</p>
                      <p>　　次观自身同金刚萨埵智身。得见前已。即诵密言曰。</p>
                      <p>　　[口*弱]吽鑁斛。</p>
                      <p>　　次结三昧耶印。即诵密言曰。</p>
                      <p>　　唵(引)三昧耶娑怛鑁(三合)</p>
                      <p>　　诵此密言已。即复观自心成圆月轮。想自身入此月轮。成大金刚萨埵。即诵密言曰。</p>
                      <p>　　唵(引)摩诃三昧耶娑怛鑁(三合)</p>
                      <p>　　次诵金刚法密言曰。</p>
                      <p>　　唵(引)嚩日啰(二合)达哩摩(二合)呬哩(二合)</p>
                      <p>　　诵此密言已。复观前心月轮变成赤色。中有本尊如来相好殊异。目如莲叶作微笑容。慈悲欢喜安详而住。如是观已。次结四如来三昧耶密印。各以本真言而用加持身。先结金刚萨埵印。二手作金刚缚。二中指竖如针。名金刚萨埵印。此印安于心。即诵密言曰。</p>
                      <p>　　唵(引)萨哩嚩(二合)嚩日哩(二合)阿地底瑟姹(二合)娑嚩(二合)[牟*含]。</p>
                      <p>　　不改前印相。以二中指屈如宝。是名金刚宝。此印印于额。即诵密言曰。</p>
                      <p>　　唵(引)啰怛曩(二合)嚩日哩(二合)阿地底瑟姹(二合)娑嚩(二合)[牟*含]。</p>
                      <p>　　不改前印相。以二中指如莲叶。名金刚莲华印。此印安于喉。即诵密言曰。</p>
                      <p>　　唵(引)达哩摩(二合)嚩日哩(二合)阿地底瑟姹(二合)娑嚩(二合)[牟*含]。</p>
                      <p>　　不改前印相。以二中指相交竖。名为羯磨印。此印安于顶。即诵密言曰。</p>
                      <p>　　唵(引)羯哩摩(二合)嚩日哩(二合)阿地底瑟姹(二合)娑嚩(二合)[牟*含]。</p>
                      <p>　　次复观想前赤色月轮中本尊如来。即结弹指请召印。交臂作金刚弹指。乃至召请一切佛平等亦同。左手弹指得一切善事速疾成就。若右手弹指得速疾集会。弹指密言曰。</p>
                      <p>　　唵(引)嚩日啰(二合)三摩惹[口*弱]。</p>
                      <p>　　次称一百八名颂曰。</p>
                      <p>　　金刚生大士　　金刚诸如来<br>
　　金刚乘普贤　　金刚手顶礼<br>
　　金刚王妙觉　　金刚钩如来<br>
　　坚固不空王　　金刚仗顶礼<br>
　　金刚爱大乐　　金刚箭降伏<br>
　　金刚大魔欲　　金刚弓顶礼<br>
　　金刚意妙峰　　金刚寂大爱<br>
　　金刚欢喜王　　金刚喜顶礼<br>
　　金刚宝妙利　　金刚空大宝<br>
　　金刚虚空藏　　金刚藏顶礼<br>
　　金刚光大焰　　金刚光佛日<br>
　　金刚焰大照　　金刚光顶礼<br>
　　金刚幢妙利　　金刚旗妙喜<br>
　　金刚大宝幢　　坚固[改-己+亭]顶礼<br>
　　金刚笑大喜　　金刚思大希<br>
　　金刚爱欢喜　　金刚爱顶礼<br>
　　金刚法妙利　　金刚莲妙净<br>
　　妙眼观自在　　金刚眼顶礼<br>
　　金刚利大乘　　金刚钩大胄<br>
　　妙吉祥甚深　　金刚智顶礼<br>
　　金刚因大刹　　金刚轮大乘<br>
　　金刚妙慧转　　金刚刹顶礼<br>
　　金刚言妙明　　金刚念妙成<br>
　　金刚成无言　　金刚言顶礼<br>
　　金刚业妙智　　金刚事一切<br>
　　金刚空大力　　金刚业顶礼<br>
　　金刚护大进　　金刚胄大牢<br>
　　忿怒妙精进　　坚精进顶礼<br>
　　坚食大善巧　　金刚牙大怖<br>
　　金刚峰破魔　　坚威怒顶礼<br>
　　金刚拳妙意　　金刚缚解脱<br>
　　金刚拳平等　　坚固拳顶礼</p>
                      <p>　　由称念此一百八名最上句故。是得一切最初灌顶故。若有于此名能尊重赞叹者。是受持大金刚故。若常歌讽此名句者。是得持金刚誉。是故我已先说观想。本尊如来得见前已。即结金刚钩印事业印召请。得降临已。即结三昧耶印。复诵密言曰。</p>
                      <p>　　唵(引)嚩日啰(二合)达哩摩(二合)[口*弱]吽鑁斛三昧耶萨怛鑁(三合)摩憾。</p>
                      <p>　　复诵金刚法密言曰。</p>
                      <p>　　唵(引)嚩日啰(二合)达哩摩(二合)呬哩(二合)</p>
                      <p>　　次以二头指相拄。屈如莲华叶。名金刚法三昧耶印。次大羯摩印世尊大印次灌顶印。次献五供养已。即持念本所修习密言。数满足已。结印诵八供养明。供养佛贤圣等。即以二手作金刚拳相应。安腰侧向左小低头。此名嬉戏印。即诵密言曰。</p>
                      <p>　　唵(引)嚩日啰(二合)罗细。</p>
                      <p>　　次以二手作金刚拳。以二头指向额。及脑后如系鬘势。此名曰鬘印。即诵密言曰。</p>
                      <p>　　唵(引)嚩日啰(二合)么隶。</p>
                      <p>　　次以二手如金刚掌反。展开五指如捧华势。此名曰歌印。即诵密言曰。</p>
                      <p>　　唵(引)嚩日啰(二合)儗帝。</p>
                      <p>　　次以二手作金刚拳。先虚心合掌后如舞势。此名曰舞印。即诵密言曰。</p>
                      <p>　　唵(引)嚩日啰(二合)涅里(二合)帝也(二合)</p>
                      <p>　　次以二手作金刚缚。然后下散。此名献香印。即诵密言曰。</p>
                      <p>　　唵(引)嚩日啰(二合)度闭。</p>
                      <p>　　次以八指作金刚内缚。于心前仰开如捧华势。此名献华印。即诵密言曰。</p>
                      <p>　　唵(引)嚩日啰(二合)补瑟闭(二合)</p>
                      <p>　　次以二手作金刚缚。竖开二头指此名献灯印。即诵密言曰。</p>
                      <p>　　唵(引)嚩日啰(二合)路计。</p>
                      <p>　　次以二手作金刚缚。当自心上开涂。是献涂香印。即诵密言曰。</p>
                      <p>　　唵(引)嚩日啰(二合)巘第。</p>
                      <p>　　如是诸密言印契有大威力。当须运心利益自他。又复自住三昧耶相应。观想心中有唵字轮现。得字现已。复想唵字中。流出宝盖宝幢宝幡腕钏耳镮璎珞衣冠等宝庄严具。乃至百味饮食七宝等云。一一运心。遍于佛菩萨前虔恭奉献以伸供养。即作金刚合掌印。散漫想献十方一切佛菩萨等。如是供养已。即将持诵或所作善事回向发愿已。即依法发遣奉送贤圣。</p>
                      <p>　　尔时世尊说是法已。在会诸大菩萨摩诃萨。及一切大苾刍众等。闻佛所说欢喜信受礼佛而退。</p>
                      <div class="jw-bottom">
       <li><a href="0847.htm">上一部：乾隆大藏经·宋元入藏诸大小乘经·佛说月光菩萨经一卷</A>
      <li><a href="0849.htm">下一部：乾隆大藏经·宋元入藏诸大小乘经·佛说圣庄严陀罗尼经二卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说普贤曼拏罗经</div></span></body></html>
