<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1391部～大威怒乌刍涩摩仪轨一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">西土圣贤撰集·第1391部</div>
<div class="top-center">大威怒乌刍涩摩仪轨一卷</div>
<div class="top-right">唐三藏沙门大广智不空奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="1391.htm#j1391-1">大威怒乌刍涩么仪轨经</a></div></div></div>
<div class="jwzw">
<div class="jwbt-box"><div class="jwbt"><a name=j1391-1><a href="1391.htm#MENU-top">大威怒乌刍涩么仪轨经</div></div></a></a>
<p>　　十方所有佛　　妙智悲济者<br>
　　常住菩提心　　是故我稽首<br>
　　普贤即诸佛　　受职持金刚<br>
　　为调伏难调　　现此明王体<br>
　　以其法胜故　　净与不净俱<br>
　　真言者先修　　最初承事法<br>
　　紫檀用涂地　　方圆随意成<br>
　　依于彼东方　　置前本尊像<br>
　　取二阏伽器　　香水以充足<br>
　　炉焚众名香　　一空器承水<br>
　　布在于坛内　　食或不食俱<br>
　　洗漱亦如是　　五轮投地礼<br>
　　十方佛菩萨　　方广大乘经<br>
　　合掌应至心　　右膝当着地<br>
　　多生非善业　　众罪难具陈<br>
　　今以诚实心　　随忏愿清净<br>
　　如前发愿已　　全跏或半跏<br>
　　兴大菩提心　　坚固无时舍<br>
　　名香涂手结　　佛部三昧耶<br>
　　二羽虚心合　　开进力微屈<br>
　　捻忍愿初分　　第一文背间<br>
　　又屈禅智头　　处其进力下<br>
　　第一节文侧　　以此印当心<br>
　　谛观如来仪　　门后真言曰</p>
            <p>　　唵怛他萨睹纳婆(二合)嚩野(二合引)娑嚩(二合引)诃(引)</p>
            <p>　　三诵总持已　　警觉诸如来<br>
　　光明遍触身　　业除烦恼灭<br>
　　后当安顶上　　散印成加持<br>
　　次结莲华中　　三昧耶契相<br>
　　二羽准前合　　戒方忍愿开<br>
　　进力亦如之　　若敷莲八叶<br>
　　安印当心上　　想观自在尊<br>
　　具足如本仪　　诵总持三遍</p>
            <p>　　唵跛娜慕(二合)纳婆(二合)嚩野(二合引)娑嚩诃(引)</p>
            <p>　　警觉莲华部　　圣众发光明<br>
　　照触行者身　　障销为我友<br>
　　置印于顶右　　随意而散之<br>
　　复结金刚甲　　三昧耶密印<br>
　　舒其二羽已　　右仰左覆之<br>
　　以其背相着　　檀钩于智度<br>
　　慧复与禅结　　如十股金刚<br>
　　约置于当心　　诵明观部主</p>
            <p>　　唵嚩日嚧(二合)纳婆(二合)嚩野娑嚩(二合引)诃(引)</p>
            <p>　　警觉金刚众　　圣者放光明<br>
　　照触修行人　　加持为善友<br>
　　于顶左散印　　二羽内相叉<br>
　　忍愿成峰状　　微屈其进力<br>
　　各近中峰侧　　禅智并而舒<br>
　　三股行已成　　印额右肩上<br>
　　左肩心亦尔　　其后加于喉<br>
　　印已成护身　　皆诵后明句</p>
            <p>　　唵嚩日啰(二合引)只儞(二合)钵啰(二合)捻跛哆(二合)野娑嚩(二合引)诃(引)</p>
            <p>　　威光发炽盛　　魔党不能侵<br>
　　二羽各虚拳　　禅智捻余指<br>
　　开右拳握左　　进度直如峰<br>
　　举类于其头　　大心真言曰</p>
            <p>　　唵(一)嚩日啰(二合引)俱噜(二合)驮(二)摩诃么啰(三)诃曩娜诃跛者(四)尾驮望娑(二合)乌抠瑟么(二合)驮(五)吽(六)泮吒(半音)</p>
            <p>　　如是三遍毕　　已首同本尊<br>
　　屈头契进峰　　入掌舒力度<br>
　　逐成顶契相</p>
            <p>　　唵(一)入嚩(二合)攞(二)入嚩(二合)攞(三)萨嚩怒瑟碱(二合四)娑担(二合)娑也(五)娑担(二合)娑也(六)努逻远啰(二合七)努瑟碱(二合八)儞嚩啰也(九)讫叉(二合十)啰讫叉(二合)[牟*含](十一)娑嚩(二合引)诃(引)</p>
            <p>　　三遍称诵之　　亦同本尊顶<br>
　　如前二契相　　进力皆屈之<br>
　　相捻势如环　　即成五处甲</p>
            <p>　　唵(一)萨嚩伽阎(二)摩诃帝髯(三)嚩日啰(二合)舍抳(四)嚩日啰(二合引)播舍(上五)摩那钵啰(二合)尾舍(六)萨嚩努瑟碱(二合七)娑担(二合)婆也(八)娑担(二合)婆也(九)吽泮吒(吒半音呼)</p>
            <p>　　内叉其二羽　　开掌诸广舒<br>
　　合檀慧成峰　　微屈禅智节<br>
　　半舍进力侧　　近申普焰成<br>
　　诵大心真言　　当胸安其印<br>
　　三遍持明句　　心同于本尊<br>
　　改甲进力环　　极舒自相合<br>
　　如针名捧印　　诵其后真言</p>
            <p>　　唵(引)俱噜(二合)驮曩吽(引)惹(入)</p>
            <p>　　普焰契又陈　　禅智成针状<br>
　　真言用根本　　名独股金刚</p>
            <p>　　唵吽发吒(吒半音呼)发发邬仡啰(二合)戍攞播宁吽吽吽发发发唵扰羝宁啰曩(二合)娜吽吽吽发发发唵唵唵摩诃么攞娑嚩(二合引)诃(引)</p>
            <p>　　本尊遍入身　　即同大力体<br>
　　坚持其地故　　当同金刚橛<br>
　　戒度方慧间　　忍亦屈愿力<br>
　　亦复入檀戒　　愿处忍进中<br>
　　余度皆直舒　　相合成三股<br>
　　用禅智柱地　　一掣一称明</p>
            <p>　　唵枳里枳里。嚩日啰(二合引)嚩日哩(二合)勃(引)满驮满驮吽发吒(吒字半音呼)</p>
            <p>　　下至金刚轮　　坚固无能坏<br>
　　准前橛为本　　禅智度极开<br>
　　直坚即成[壙-黃+((乏-之+土)/回)]　　三转诵明曰</p>
            <p>　　唵娑啰娑啰嚩日啰(二合引)钵啰(二合引)迦(引)啰吽发吒(吒音半呼)</p>
            <p>　　谛想所居地　　澄澈大海生<br>
　　诵次后真言　　七遍当成就</p>
            <p>　　唵尾么卢娜地娑嚩(二合引)诃(引)</p>
            <p>　　次应想其海　　涌大须弥山<br>
　　复诵此真言　　经七遍方止</p>
            <p>　　唵婀者攞泮。</p>
            <p>　　又想宝山上　　师子座庄严<br>
　　其明如后称　　亦复七遍止</p>
            <p>　　唵婀者攞末[口*(隸-木+士)]娑嚩(二合引)诃(引)</p>
            <p>　　师子法座上　　百千叶宝莲<br>
　　香洁盛敷荣　　诵此密言曰</p>
            <p>　　唵迦么攞娑嚩(二合引)诃(引)</p>
            <p>　　于彼莲台里　　楼阁众宝成<br>
　　悬以妙缯幡　　矜羯尼为网<br>
　　真言如后诵　　七遍想随成</p>
            <p>　　那莫萨嚩怛他蘖帝毗逾(二合)尾湿嚩(二合)慕契毗药(二合)萨嚩他欠(平)邬娜誐帝娑颇(二合)啰系[牟*含]誐娜剑娑嚩(二合)贺。</p>
            <p>　　次复执香炉　　诵治路明曰</p>
            <p>　　唵苏悉地羯哩入嚩(二合)里多(去)难多暮多入嚩(二合)攞入嚩(二合)攞满驮满驮诃曩吽发吒(吒字半音呼)</p>
            <p>　　空中有关键　　及障难皆除<br>
　　次结宝辂印　　邀迎诸圣者<br>
　　单已并眷属　　随意奉请之<br>
　　二羽当内叉　　进力舒相拄<br>
　　禅智捻进力　　根侧第一文<br>
　　其腕当极开　　指背互着掌<br>
　　诵真言三遍　　七宝辂车成</p>
            <p>　　唵睹噜睹噜吽。</p>
            <p>　　念至本尊居　　阿拏迦嚩底<br>
　　想乘辂车已　　次当奉请之<br>
　　准前宝辂车　　忍愿禅智拨<br>
　　向内成请契　　真言如后诵</p>
            <p>　　曩么悉底哩(三合)野地尾(二合)迦(引)南萨嚩怛他蘖哆南唵嚩日[口*朗](二合)儗娘(二合)野迦啰洒(二合)野曀系曳(二合)呬(若奉送即除)薄誐挽娑嚩(二合引)贺。</p>
            <p>　　圣者升宝车　　金刚驾御至<br>
　　当以部主契　　请降入道场<br>
　　二羽内相叉　　禅入进力间<br>
　　成拳竖智度　　每招诵后明</p>
            <p>　　唵嚩日啰(二合引)特力(二合)曀系曳(二合)呬婆誐挽嚩日啰(二合引)时力(二合若奉迎特除曀系曳加蘖绍蘖蹉)</p>
            <p>　　奉契又当施　　次舒忍愿度<br>
　　自与进力并　　右居上相交<br>
　　智股徐动之　　翦除诸障者<br>
　　真言句如后　　三转右同施</p>
            <p>　　唵嚩日啰(二合)俱噜驮摩诃么攞羯啰羯啰亲那亲那吽发。</p>
            <p>　　次结金刚网　　禅捻进根下<br>
　　智亦加力度　　根侧第一文<br>
　　真言如后称　　墙以网弥覆</p>
            <p>　　唵尾塞普(二合)啰捺啰(二合)乞叉(二合)嚩日啰(二合)半惹啰吽发。</p>
            <p>　　大院密缝印　　二羽并而舒<br>
　　定以慧羽加　　直坚禅智度<br>
　　三周右旋已　　皆诵后真言</p>
            <p>　　唵诃娑懵儗儞吽泮吒(吒字半音呼)</p>
            <p>　　金刚墙外围　　威焰炽然住<br>
　　坚固界成已　　无能沮坏之<br>
　　当奉右膝傍　　阏伽香水器<br>
　　举与额齐等　　诵大心真言<br>
　　殷勤持献之　　成浴圣众足<br>
　　心所希求愿　　于此当具陈<br>
　　微沈空器中　　置水在本位<br>
　　如前莲华部　　结彼三昧耶<br>
　　当钩六度端　　如微敷莲势<br>
　　想为金刚叶　　三诵后真言</p>
            <p>　　唵嚩日啰(二合)味(引)啰也娑嚩(二合引)贺(引)</p>
            <p>　　如前运想成　　众圣俨依座<br>
　　次当心供养　　水陆有诸华<br>
　　无主所摄华　　十方尽虚界<br>
　　人天涂香等　　烧香灯明空<br>
　　伞盖及幢幡　　鼓乐歌舞妓<br>
　　真珠妙罗网　　悬以诸宝铃<br>
　　白拂与华鬘　　散妙香华等<br>
　　矜羯尼为网　　如意宝树王<br>
　　次服天厨云　　上妙美香洁<br>
　　楼阁宝严净　　天璎珞及冠<br>
　　如是供养云　　遍满虚空界<br>
　　诚心而运想　　又以印真言<br>
　　圣力所加持　　虚空库供给<br>
　　众圣当受用　　真实无有殊<br>
　　十度反相交　　右押左合掌<br>
　　举印案于顶　　同楼阁真言<br>
　　次以美言音　　金刚妙歌赞</p>
            <p>　　摩诃么攞也赞拏也(引)尾儞夜(二合)啰惹也难抳宁　尾曩野地哩(二合)多娘也那莫俱噜(二合)驮野缚日哩(二合)儞。</p>
            <p>　　戒方进力屈　　二羽虚心合<br>
　　屈度背相着　　遂成部母契<br>
　　诵明寂静意　　七遍护本尊</p>
            <p>　　唵矩懒驮哩满驮满驮吽发吒(吒字半音呼)</p>
            <p>　　珠蟠合掌中　　诵大心七遍<br>
　　智方息相捻　　禅戒亦复然<br>
　　余度皆直舒　　进捻于忍背<br>
　　力亦附愿上　　二环用承珠<br>
　　思惟己心中　　皎白如满月<br>
　　分明住观已　　想部母真议<br>
　　所持之密言　　从口而流出<br>
　　字字皆金色　　普放无量光<br>
　　相继若连珠　　自行人口入<br>
　　散布月轮上　　变色随本尊<br>
　　焰鬘因相穿　　文句无错谬<br>
　　行人威武相　　称诵秘真言<br>
　　归命唵皆寂　　余文嗔猛意<br>
　　未字戒当捻　　一珠与句齐<br>
　　住此三昧门　　极力当持念<br>
　　修行将止息　　合珠于掌中<br>
　　如前再加持　　顶戴还本处<br>
　　须臾住静观　　月轮上真言<br>
　　义理及文词　　谛思其实相<br>
　　次当出定已　　真言金色光<br>
　　从口若连珠　　奉归部母处<br>
　　应作如是愿　　摄受此真言<br>
　　慈悲加护之　　无令功用失<br>
　　所得遍数者　　诵部母加持<br>
　　七遍以护之　　应作如是法<br>
　　一切有情类　　诸苦恼逼身<br>
　　于其菩提中　　不堪任法器<br>
　　我济彼等故　　非独拔己身<br>
　　唯愿佛世尊　　成就还遍数<br>
　　三部三昧契　　如初重作之<br>
　　次护本尊身　　用前部母印<br>
　　捧左阏伽器　　奉献陈所求<br>
　　仪式不异前　　次运心供养<br>
　　火院密缝印　　头上左放之<br>
　　诸印都解除　　当奉送众圣<br>
　　降入道场契　　智度外弹之<br>
　　又结请辂车　　圣众升其上<br>
　　改禅智外拨　　想归于本宫<br>
　　如前护己身　　随意道场外<br>
　　印塔当转念　　方广大乘经<br>
　　回助口所祈　　上中下悉地<br>
　　往诸触秽处　　慧羽握成拳<br>
　　禅度竖如峰　　护身加五处<br>
　　真言用捧印　　不被众魔罗<br>
　　此遍说运心　　加饮食尤上<br>
　　随办任陈布　　用大心真言<br>
　　欲去萎花时　　诵此秘明曰</p>
            <p>　　唵湿废(二合)帝摩诃湿废(二合)帝佉(去音)娜宁娑嚩(二合引)贺(引)</p>
            <p>　　若欲睡眠者　　以部母护身<br>
　　部主契真言　　用护其处所<br>
　　如前降入契　　智度押进傍<br>
　　当诵后真言　　警相当清净</p>
            <p>　　唵嚩日啰(二合)特力。</p>
            <p>　　失精及恶梦　　百遍部母明<br>
　　凡欲吃食时　　团食置其处<br>
　　所持明加护　　奉献于本尊<br>
　　部主前真言　　加持食乃食<br>
　　次陈四微妙　　仪轨当修习<br>
　　扇底迦寂灾　　聪明及长寿<br>
　　并除冤祸法　　面北交胫居<br>
　　竖膝右胫先　　衣服当洁白<br>
　　食饮香华地　　灯烛亦复然<br>
　　月轮布真言　　文字亦宜白<br>
　　先并归命诵　　三七乃除之<br>
　　从唵起为初　　与某甲除祸<br>
　　娑嚩(二合)诃最后　　本无临事加<br>
　　念诵以小声　　当须寂静意<br>
　　若作大坛者　　圆穿其炉形<br>
　　于中宜泥轮　　护尊忿猛相<br>
　　若求增长者　　名布瑟置迦<br>
　　五通及转轮　　宝藏轮剑杵<br>
　　致一切财物　　药丸眼药俱<br>
　　面东结跏趺　　其色皆上赤<br>
　　增减真言句　　如前无复殊<br>
　　欲称娑嚩诃　　其所求如愿<br>
　　小声寂静意　　护尊忿猛为<br>
　　大坛方穿炉　　安杵具三股<br>
　　若求欢爱法　　名嚩施加啰<br>
　　召人及天龙　　鬼神非人类<br>
　　面西半跏坐　　上赤增长同<br>
　　加减归命文　　娑嚩诃亦尔<br>
　　与某甲摄某　　成就愿所求<br>
　　持明欢喜心　　护尊寂静意<br>
　　并以忩猛相　　二种皆护之<br>
　　炉如八叶莲　　开敷具台蕊<br>
　　若作降伏法　　阿毗遮噜迦<br>
　　制鬼神恶人　　损坏三宝者<br>
　　左足指押右　　西面坐蹲居<br>
　　亦大忿怒形　　诸色上青黑<br>
　　心中圆明观　　变用大日轮<br>
　　炽盛无与俦　　发辉如猛焰<br>
　　除去娑嚩诃　　愿为某甲成<br>
　　某事吽发心　　火炉三角作<br>
　　独股杵置中　　真言猛励称<br>
　　傍人如可听　　护尊寂静意<br>
　　事法次当陈　　相应置本尊<br>
　　中间是炉位　　或于精室外<br>
　　炉遥对于尊　　治地二肘间<br>
　　形随炉口势　　筑阶高一指<br>
　　中量一肘穿　　深半肘成炉<br>
　　周缘高四指　　一寸外方作<br>
　　炉成如法治　　轮杵泥为之<br>
　　置中称其底　　瞿摩夷涂饰<br>
　　檀香等又施　　其色随所求<br>
　　阶上祥茅草　　随日匝旋布<br>
　　以本覆其苗　　所烧物在茅<br>
　　近行人右手　　二器阏伽水<br>
　　置茅在户边　　柴相随颊推<br>
　　长截十指量　　酥蜜乳酪内<br>
　　揾其薪两头　　半炉炽炭充<br>
　　投亦起威焰　　燧火勿以旧<br>
　　用扇非口吹　　燃炉诵后明<br>
　　三遍成加持</p>
            <p>　　唵步入嚩(二合)攞吽。</p>
            <p>　　火既发光焰　　当用忿怒王<br>
　　泻垢能净除　　秘契如是结<br>
　　二羽背相着　　八度以类钩<br>
　　转腕反相合　　成拳遍印物<br>
　　每触皆称诵　　次后秘真言</p>
            <p>　　唵枳里枳里吽颇吒(吒字半音)</p>
            <p>　　又当请火天　　直舒其慧羽<br>
　　禅横约于掌　　微以进度招<br>
　　每招诵后明　　三遍火天降</p>
            <p>　　唵曀系曳呬摩诃步多泥(去)嚩哩使(二合)儞尾惹娑多么仡俚(二合)呬(引)怛嚩(二合)护底莽(引)诃(引)啰么塞汦散儞呬睹婆嚩阿仡曩(二合)曳贺尾也迦尾也嚩(引)诃曩(引)也娑嚩(二合引)诃(引)</p>
            <p>　　便想入炉内　　次结三昧耶<br>
　　弹捻檀度初　　舒余波罗蜜<br>
　　直洒阏伽水　　于火成净除<br>
　　三洒皆诵明　　真言句如后</p>
            <p>　　唵阿蜜哩(二合)帝诃曩诃曩吽发吒(吒字半音呼)</p>
            <p>　　次以其慧羽　　右旋洒阏伽<br>
　　诵文殊密言　　想漱火天口</p>
            <p>　　唵嚩啰娜嚩日啰(二合)昙。</p>
            <p>　　太杓定羽执　　小者慧当持<br>
　　三度取名苏　　灌其大杓满<br>
　　慧舍小执大　　有剑等按之<br>
　　诵次后真言　　句终灌火上</p>
            <p>　　阿仡曩曳贺尾也迦尾也嚩(引)诃曩也儞波也儞波也娑嚩(二合引)贺(引)</p>
            <p>　　每至其诃字　　皆引声长呼<br>
　　空杓却按之　　其音即齐毕<br>
　　非加剑药类　　但灌不按杓<br>
　　是则祀火天　　三度皆如此<br>
　　依前再净火　　漱口用文殊<br>
　　请火天出炉　　东南方就位<br>
　　当设诸供养　　次请部主尊<br>
　　炉中远行人　　谛想依位住<br>
　　又念本尊入　　炉中近行人<br>
　　与部主相当　　二圣俨而对<br>
　　忿怒王泻垢　　净火漱口明<br>
　　如法重为之　　二羽膝间住<br>
　　如前祀火法　　各献三杓酥<br>
　　每先想己身　　本尊与部主<br>
　　火及剑药等　　一相无有殊<br>
　　五体既合同　　各以本明献<br>
　　如是供养已　　随求事护摩<br>
　　观其应所烧　　宜杓或宜手<br>
　　所须用杓类　　取前小者浇<br>
　　执已进度舒　　令顺于其柄<br>
　　檀戒及忍等　　共掘禅度初<br>
　　定羽掏其珠　　一诵一投火<br>
　　遍数既毕已　　如前各献珠<br>
　　二圣归于坛　　又诵火天祀<br>
　　三大杓酥毕　　依位如其初<br>
　　若须祀八方　　一一皆当请<br>
　　解界如仪送　　火天契次陈<br>
　　如前请召时　　进禅以相捻<br>
　　诵后明一遍　　火天还于宫</p>
            <p>　　布尔睹徒么也薄底也(二合)蘖蹉阿仡儞娑嚩(二合)婆嚩南补曩罗跛夜(二合)那也娑嚩(二合引)贺(引)</p>
            <p>　　如前护己身　　众魔不复扰<br>
　　若梦佛菩萨　　金刚诸天王<br>
　　婆罗门居士　　食粳米酪饭<br>
　　甘露乳果花　　茂林若登山<br>
　　履塔及楼阁　　或乘车马象<br>
　　白鹤孔雀王　　金翅鸟与同<br>
　　泛海清流水　　或腾空自在<br>
　　威焰遍于身　　或听法座中<br>
　　及诸清净事　　此皆成就应<br>
　　况已勿复眠　　若梦魁脍人<br>
　　猪驴骆驼狗　　或触或在近<br>
　　死尸亦复然　　恶鬼怖畏徒<br>
　　是障不是相　　或有妄念起<br>
　　违阙三昧耶　　当诵此真言<br>
　　以除其过患　　如前金刚杵<br>
　　进力改相合　　忍愿依甲傍<br>
　　绕上亦相拄　　真言如后诵<br>
　　三七障皆消　　大轮明曰</p>
            <p>　　娜莫悉底哩(三合)野地尾(二合)迦南怛他誐哆喃唵尾啰耳尾啰耳摩诃缚日哩(二合)萨哆萨哆娑(引)啰帝娑(引)啰帝哆啰(二合)以哆啰(二合)以尾淡末作糁伴惹儞哆啰(二合)末底悉驮蘖囇(二合)怛嚂(二合)娑嚩(二合引)诃。</p>
            <p>　　凡所观想时　　闭目凝心作<br>
　　了了分明已　　目睹道当成<br>
　　护世八方天　　真言如后说<br>
　　八方天明<br>
　　摩醯首罗王　　位居东北隅<br>
　　真言如后称　　诸天所尊奉</p>
            <p>　　唵噜捺啰(二合引)也娑嚩(二合引)诃(引)</p>
            <p>　　东方帝释位真言曰。</p>
            <p>　　唵设揭啰(二合引)也娑嚩(二合引)诃(引)</p>
            <p>　　东南方名火天真言曰。</p>
            <p>　　唵娜仡曩(二合)曳娑嚩(二合引)贺(引)</p>
            <p>　　南方阎罗天位真言曰。</p>
            <p>　　唵吠嚩娑嚩(二合引)哆(引)也娑嚩(二合引)贺(引)</p>
            <p>　　西南方罗主真言曰。</p>
            <p>　　唵啰乞叉(二合)娑(引)地跛多曳娑嚩(二合引)贺。</p>
            <p>　　西方水天位真言曰。</p>
            <p>　　唵冥伽舍曩也娑嚩(二合引)贺。</p>
            <p>　　西北方风天位真言曰。</p>
            <p>　　唵嚩(引)也吠娑嚩(二合引)贺。</p>
            <p>　　北方毗沙门天真言曰。</p>
            <p>　　唵药乞叉(二合)尾儞夜驮哩娑嚩(二合)贺(引)</p>
            <p>　　迎请八方尊　　及须供养者<br>
　　随其所愿事　　皆用本真言<br>
　　凡建曼茶罗　　及兴诸事法<br>
　　皆先施供养　　饮食香灯明<br>
　　阏伽花涂香　　物皆周匝布<br>
　　永无一切障　　所愿皆遂心<br>
　　本尊及部主　　皆用本真言</p>
            <p>　　序中旧云逶迤搊掷。请改为逶迤轮掷也。又下卷初心密言法中。旧云若得莽罗叶博伽得博伽称。及咄噜瑟剑苏合香也。末和芥子。以进火中一千八遍。令众人敬真言者。请改为若零陵香天竺苏合香末。和芥子油。进火中一千八遍。令人福德仪中旧脱四句请知之。诸色上青黑。心中渐圆明。变用大日轮。炽盛无与俦。发辉如猛焰。</p>
            <div class="jw-bottom">
       <li><a href="1390.htm">上一部：乾隆大藏经·西土圣贤撰集·大圣曼殊室利童子五字瑜伽法一卷</A>
      <li><a href="1392.htm">下一部：乾隆大藏经·西土圣贤撰集·大孔雀明王画像坛场仪轨一卷</a></li></div></div>
     <div class="bottom-bt">乾隆大藏经·西土圣贤撰集·大威怒乌刍涩摩仪轨一卷</div></span></body></html>
