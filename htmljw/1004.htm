<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1004部～佛说大威德金轮佛顶炽盛光如来消除一切灾难陀罗尼经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第1004部</div>
<div class="top-center">佛说大威德金轮佛顶炽盛光如来消除一切灾难陀罗尼经一卷</div>
<div class="top-right">唐代失译人名</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="1004.htm#j1004-1">佛说大威德金轮佛顶炽盛光如来消除一切灾难陀罗尼经</a></div></div></div>
<div class="jwzw">
<div class="jwbt-box"><div class="jwbt"><a name=j1004-1><a href="1004.htm#MENU-top">佛说大威德金轮佛顶炽盛光如来消除一切灾难陀罗尼经</div></div></a></a>
<p>　　尔时释迦牟尼佛。住净居天宫。告文殊师利菩萨摩诃萨。及诸四众八部游空大天九执七曜十二宫神二十八星日月诸宿。我昔于过去娑罗树王佛所。受此大威德金轮佛顶炽盛光如来消除一切灾难陀罗尼法。于未来世中若有国界。日月五星罗睺计都彗孛妖怪恶星。照临所属本命宫宿及诸星位。或临帝座于国于家并分野处。陵逼之时或进或入作诸灾难者。应于清净处置立道场。志心持是陀罗尼经一百八遍或一千八十遍。若一日二日乃至七日。依法修治坛场受持读诵。一切灾难自然消灭不能为害。若大白火星入于南斗。于国于家及分野处作灾难者。应于一忿怒尊像前。画彼设睹噜形。念此真言加持。其灾即散移于不顺王命悖逆人身上。即说陀罗尼真言曰</p>
                      <p>　　喃无(去)三满哆没驮喃阿钵啰(二合)底(丁以反)贺哆舍萨曩喃(引)唵(引)佉佉佉呬佉呬吽(半音)吽入嚩(二合)啰入嚩(二合)啰钵啰(二合)入嚩(二合)啰钵啰(二合)入嚩(二合)啰底瑟吒(二合)底瑟吒(二合)瑟致(二合)哩瑟致(二合)哩萨发(二合)吒萨发(二合)吒扇底迦室哩(二合)曳娑嚩(二合)贺</p>
                      <p>　　佛言若国界分野及男子女人。被诸天星辰所临身形。但书写此经志心受持读诵。常须护净。此陀罗尼一切如来同共宣说。能成就八万种大吉祥事。复能灭除八万种大不吉祥事。若有国王大臣及诸眷属一切庶民。或被五星罗睺计都彗孛怪恶诸宿。陵逼帝座于国于家并分野处所属宫宿。灾难竞起。或土星侵陵或进或退。及宿世怨家欲相谋害。诸恶横事口舌厌祷咒诅符书以为灾难。令诸众生依法受持。一切灾祸不能为害。变灾为福皆得吉祥。我说此真言不可思议功德无比。秘密受持勿妄宣传。佛告大众若有国界不安灾难起时。及男子女人灾详变祸。但请僧众如法建立道场安置佛像洁戒护持。香花灯烛随分供养。令诸众生获福无量其灾即除</p>
                      <p>　　尔时如来复告大众。若人行年被金木水火土五星。及罗睺计都日月诸宿临身。灾难竞起。我有大吉祥真言名破宿曜。若能受持志心忆念。其灾自灭变祸为福。即说真言曰</p>
                      <p>　　唵(引)萨嚩诺刹咀啰(二合)糁摩曳室哩曳扇底迦呴嚧萨婆诃</p>
                      <p>　　尔时如来说是经时。文殊师利菩萨摩诃萨。及诸四众游空大天诸星辰等一切圣众。咸依佛敕顶礼奉持各还本宫。天龙八部等闻佛所说。皆大欢喜信受奉行</p>
                      <p>　　佛说炽盛光消灾经</p>
                      <p>　　九曜真言曰</p>
                      <p>　　曩谟三满跢没驮喃唵(金引)摩诃戍尾野莎诃</p>
                      <p>　　曩谟三满跢没驮喃唵(木引)印捺啰野莎诃</p>
                      <p>　　曩谟三满跢没驮喃唵(水引)嚩噜拏野娑嚩诃</p>
                      <p>　　曩谟三满跢没驮喃唵(火引)阿乞曩曳娑嚩诃</p>
                      <p>　　曩谟三满跢没驮喃唵(土引)钵啰替曳娑嚩诃</p>
                      <p>　　曩谟三满跢没驮喃唵(引)罗户曩阿素啰啰惹野吽娑嚩(二合)贺(罗睺)</p>
                      <p>　　曩谟三满跢没驮喃唵(引)嚩啰(二合)计都诺乞察怛啰(二合)啰惹野吽娑嚩(二合)诃(计都)</p>
                      <p>　　曩谟三满跢没驮喃唵(引日)阿你底也娑嚩诃</p>
                      <p>　　曩谟三满跢没驮喃唵(引月)苏摩野娑嚩诃</p>
                      <div class="jw-bottom">
       <li><a href="1003.htm">上一部：乾隆大藏经·宋元入藏诸大小乘经·佛说无畏陀罗尼经一卷</A>
      <li><a href="1005.htm">下一部：乾隆大藏经·宋元入藏诸大小乘经·佛说炽盛光大威德消灾吉祥陀罗尼经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说大威德金轮佛顶炽盛光如来消除一切灾难陀罗尼经</div></span></body></html>
