<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0831部～佛说如意宝总持王经一卷</TITLE>
<meta http-equiv="Content-Type" content="text/html; charset=utf-8" />
<META content="Microsoft FrontPage 4.0" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第0831部</div>
<div class="top-center">佛说如意宝总持王经一卷</div>
<div class="top-right">宋西天北印度三藏传法大师施护奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0831.htm#j0831-1">佛说如意宝总持王经</a></div></div></div>
<div class="jwzw">
<div class="jwbt-box"><div class="jwbt"><a name=j0831-1><a href="0831.htm#MENU-top">佛说如意宝总持王经</div></div></a></a>
<p>　　如是我闻：一时，佛在睹史多天宫中，与妙住等无数千菩萨摩诃萨俱。是诸菩萨摩诃萨，皆得具足诸法，转不退轮，一生当得无上正等正觉。是时，复有无量天众并诸营从，亦来集会。<br>
      　　尔时，世尊在大众中，处大宝座，顾视众会欲说妙法。<br>
      　　时，妙住菩萨摩诃萨，从座而起诣世尊前，五轮著地，礼已白言：“世尊，有彼善男子，得此如意宝总持章句一心受持，于过去、现在、未来世尊，不见不闻亦不值遇者，是事云何？当有何因？唯愿如来，普为我等一一开说，乃至未来一切众生使无疑惑。”说是语已，颙然而住。<br>
      　　尔时，世尊告妙住菩萨言：“汝大方便，能问斯事。汝当谛听，为汝宣说。”<br>
      　　佛言：“妙住，彼善男子，受持此如意宝总持章句者，而于过去、现在及彼未来，虽行利益常住福业，又复于此总持章句疑未断故。妙住，此虽受持而非受持。所以者何？此人住有为心，无善巧智，无方便故。若彼善男子于此总持章句，心无疑惑决定专注，是则名为真受持者，是则名为知过去、未来及以现在说法师名，是则名为见过去、未来及以现在说法师相，亦复得见过去、未来及以现在正遍知者。何以故？妙住，是人于总持门而妙解故。又复于信不信而不住故。又复了知无去无来，不生不灭，非空非不空，无瑞相非无瑞相，无愿求非无愿求，亦复于如是法无取著故。<br>
      　　“妙住，彼善男子，能如是积行住无所住，是则名住，是得涅盘，是名受持供养此如意宝总持章句，是名得无趣无坏之义，是名得无疑力，是名得尸罗清净，是名得一切法平等究竟成佛，见所说法无自无他、非和合非不和合。妙住，彼善男子，若恒修是行即得自无染，若得无染亦得无缚，若自无缚令他无缚，若自他无缚亦不住解脱。妙住，若彼不染不缚不住解脱，是则名为得如意宝总持，又于如来族名知过去佛最上之明，亦名知未来佛最上之明，亦名知现在佛最上之明。妙住，此如意宝总持章句，乃是过去、未来、现在佛母。何因缘故？为住过去、未来、现在得利益故。<br>
      　　“妙住，若菩萨摩诃萨，受持此如意宝总持章句者，当知得名供养称赞无数诸佛，亦复得名于无数佛闻无上法，又复得无数佛称赞护念，亦得佛无量福智生故。妙住，若受持此如意宝总持章句者，凡有所求无不获得，求聪明得聪明，求总持得总持，求七宝得七宝。妙住，若善男子，于如是事有人求者，当须于半月中，清净志心以乳为食，于我佛族作大供养；然持诵此如意宝总持章句，一心专注而无间断，凡所求事无不获得。<br>
      　　“妙住，若有受持如是总持章句者，以此总持章句威德之力，设使有恒河沙数世界之中，所有天、龙、阿修罗、迦楼罗、紧曩罗、摩睺罗伽、鸠槃茶乃至人非人等，如是之众有极恶之心，无能恼乱。以至星宿及尾也拏等亦不能恼害。何以故？以法力所加护故。又有贤爱菩萨、大金刚手菩萨等而拥护故，而此菩萨于此知足天，乃至色究竟天而常拥护，何况于人间持诵之者！妙住，非唯此菩萨等，诸佛之心亦恒护念。何以故？为受持此如意宝总持章句故。”<br>
      　　尔时，世尊说是法已，妙住菩萨及会中无数千菩萨，及天众并诸营从等，得闻法已，欢喜踊跃，礼佛而退。</p>
                      <div class="jw-bottom">
       <li><a href="0830.htm">上一部：乾隆大藏经·宋元入藏诸大小乘经·佛说智光灭一切业障陀罗尼经一卷</A>
      <li><a href="0832.htm">下一部：乾隆大藏经·宋元入藏诸大小乘经·佛说大自在天子因地经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说如意宝总持王经</div></span></body></html>
