<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0585部～佛说四人出现世间经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">小乘阿含部·第0585部</div>
<div class="top-center">佛说四人出现世间经一卷</div>
<div class="top-right">宋天竺沙门求那跋陀罗译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0585.htm#j0585-1">佛说四人出现世间经</a></div></div></div>
<div class="jwzw">
<div class="jwbt-box"><div class="jwbt"><a name=j0585-1><a href="0585.htm#MENU-top">佛说四人出现世间经</div></div></a></a>
<p>　　闻如是。一时婆伽婆。在舍卫城祇树给孤独园。尔时王波斯匿乘羽[羽*包]车群臣围绕。出舍卫城。便往园中至世尊所。头面礼足在一面坐。欲听说法。时世尊告波斯匿王。有四人出现世间。云何为四。或复有人先丑而后妙。或复有人先妙而后丑。或复有人先丑后丑。或复有人先妙后妙。云何人先丑后妙。或复有人生卑贱家。若旃陀罗家。若魁脍家。若工巧家。若剔须发家贫穷家。无谷米处食不充口。虽复得食臭秽弊恶。生如此家颜色丑弊。人不喜见为人轻蔑。身行善口行善意行善。彼已身修善行口修善行意修善行。若见沙门婆罗门已便起谦卑意。承事恭敬不失时节。若见供养者。见已便欢喜踊跃。命终时生善处天上譬如有人从地至小床。从小床至大床。从大床至马。从马至象从象至大讲堂。以是故我说此人先丑后妙。如是彼人先丑后妙。云何人先妙后丑。若有人生豪尊家。或刹利大姓家。婆罗门大姓家。或长者大姓家。或王家。或太子家。或大臣家及诸大家。颜色端正无有比。色如桃花。彼人便身行恶口行恶意行恶。彼若见沙门婆罗门诸长宿。彼见已无恭敬心亦不礼事。亦不与言论。彼若见供养者。见已便起嫉妒心。此是邪见。犹豫见所摄此便有邪见。无施亦无福亦无受者。亦无善恶行。亦无今世后世。无父无母。世无阿罗汉等修妙行者疾得证通而娱乐中。彼以有此成就恶邪见。若命终时生三恶趣狱中。犹如彼人从讲堂转下至象项。从象至马。从马至大床。从大床至小床。从小床首足堕地。由是故我说彼人先妙后丑。如是彼人先妙后丑。彼云何人先丑后丑。或有人生卑贱家。或旃陀罗家。或魁脍家。或工巧家。或剔须发家。及余贫贱无有饮食。虽复得食臭秽难尝。生如此家。彼身行恶口行恶意行恶。彼已身行恶口行恶意行恶。若见沙门婆罗门诸尊长者。亦不恭敬亦不礼事。亦不与共言论。彼是邪见与犹豫见相应。彼便有是见。无施无福亦无受者。亦无善恶行报。亦无今世后世。无父无母。世无沙门婆罗门等行业者。无阿罗汉于今世后世疾得证通娱乐其中。彼与恶见相应。命终时生三趣入地狱中。譬如人从冥至冥从暗至暗。由是故说此人先丑后丑。如是彼人先丑后丑。彼云何人先妙后妙。若有人生豪尊家。生刹利大姓家。或婆罗门大姓家。或长者大姓家。或王家。或太子家。大臣家。极富饶财多宝。彼人极端正无比。色如桃华。彼身修善行口修善行意修善行。彼身已修善行。口已修善行。意已修善行。彼若见沙门婆罗门诸尊长者。若见便恭敬礼事供养供给。若见有人来供养承事礼敬。便发欢喜。彼与等见相应无颠倒相。彼有是见。有施有福有受者。有善恶行。有今世后世。有父有母。世有沙门婆罗门等修梵行者。阿罗汉于今世后世疾得证通娱乐其中。彼已成就善见。命终时生天上譬如人从讲堂至讲堂从观至观。游一宫殿至一宫殿。由是故我说彼人先妙后妙。如是彼人先妙后妙。如是大王。有四人出现于世。尔时世尊便说偈言。</p>
                      <p>　　大王人贫贱　　得信好布施<br>
　　见沙门梵志　　及诸乞求者<br>
　　承事礼恭敬　　等修诸善业<br>
　　见施常欢喜　　乞者亦惠施<br>
　　是施微妙业　　更不受瑕秽<br>
　　如是王此人　　彼临命终时<br>
　　生三十三天　　先丑而后妙<br>
　　大王人有财　　无信怀嫉妒<br>
　　常欲行非行　　邪见无有师<br>
　　见沙门梵志　　及诸乞求者<br>
　　诽谤常骂詈　　悭贪如无财<br>
　　见施往遏绝　　乞者不惠施<br>
　　彼命非妙业　　彼人受瑕秽<br>
　　如是王此人　　临欲命终时<br>
　　必生入地狱　　先妙而后丑<br>
　　大王人贫贱　　无信悭贪心<br>
　　常欲行非行　　邪见无有师<br>
　　见沙门梵志　　及诸乞求者<br>
　　诽谤常骂詈　　悭贪言无财<br>
　　见施而遏绝　　乞者不惠施<br>
　　彼命非妙业　　彼人受瑕秽<br>
　　如是王此人　　临欲命终时<br>
　　必生入地狱　　先丑而后丑<br>
　　大王人饶财　　好信常布施<br>
　　见沙门梵志　　及诸乞求者<br>
　　承事礼恭敬　　等修诸善业<br>
　　见施常欢喜　　乞者亦惠施<br>
　　是世微妙业　　更不受瑕秽<br>
　　如是王此人　　临欲命终时<br>
　　生三十三天　　先妙而后妙</p>
                      <p>　　是故大王。当作是学。如是大王。当作是学。先妙而后妙。莫学先丑而后丑。如是大王。当作是学。</p>
                      <p>　　尔时波斯匿王闻佛所说欢喜奉行。</p>
                      <div class="jw-bottom">
       <li><a href="0584.htm">上一部：乾隆大藏经·小乘阿含部·佛说戒德香经一卷</A>
      <li><a href="0586.htm">下一部：乾隆大藏经·小乘阿含部·佛说诸法本经一卷</a></li></div></div>
     <div class="bottom-bt">乾隆大藏经·小乘阿含部·佛说四人出现世间经</div></span></body></html>
