<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0974部～佛说三十五佛名礼忏文一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第0974部</div>
<div class="top-center">佛说三十五佛名礼忏文一卷</div>
<div class="top-right">唐三藏沙门大广智不空译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0974.htm#j0974-1">佛说三十五佛名礼忏文一卷(出乌波离所问经)</a></div></div></div>
<div class="jwzw">
<div class="jwbt-box"><div class="jwbt"><a name=j0974-1><a href="0974.htm#MENU-top">佛说三十五佛名礼忏文一卷(出乌波离所问经)</div></div></a></a>
<p>　　娜谟释迦牟尼佛　娜谟金刚坚固能摧佛　娜谟宝焰佛　娜谟龙自在王佛　娜谟勤勇军佛　娜谟勤勇喜佛　娜谟宝火佛　娜谟宝月光佛　娜谟不空见佛　娜谟宝月佛　娜谟无垢佛　娜谟离垢佛　娜谟勇施佛娜谟净行佛　娜谟梵施佛　娜谟水王佛　娜谟水天佛　娜谟贤吉祥佛　娜谟无量威德佛　娜谟栴檀吉祥佛　娜谟光吉祥佛　娜谟无忧吉祥佛　娜谟那罗延吉祥佛　娜谟花吉祥佛　娜谟莲花光游戏神通佛　娜谟财吉祥佛　娜谟念吉祥佛　娜谟善称名号吉祥佛　娜谟帝幢幡王佛　娜谟斗战胜佛　娜谟勇健吉祥佛　娜谟勇健进佛　娜谟普遍照曜庄严吉祥佛　娜谟宝莲花游步佛　娜谟宝莲花妙住山王佛</p>
                      <p>　　如是等十方一切世界中诸佛世尊。出现世间住持游行。愿皆观察哀愍于我。我或今生或于余生。无始时来广作众罪。或自作或随喜作或教他作。或偷盗佛物四方僧物。或自作或随喜作或教他作。或造五无间罪十不善业道。或自作或随喜作或教他作。由此业障覆蔽身心生于八难。或堕地狱傍生鬼趣。或生边地及弥戾车。或生长寿天。设得人身诸根不具。或起邪见拨无因果。或厌诸佛出兴于世。如是一切业障。我今对一切诸佛世尊。具一切智者具五眼者。证实际者称量者。知者见者前。我今诚心悉皆忏悔不敢覆藏。愿我尸罗律仪复得如故。复愿诸佛世尊摄受护念证明于我若我今生或复余生。无始时来于流转生死。或曾舍施傍生一团之食。或曾持一净戒。或曾修梵行善根。或曾修少分无上智善根。悉皆合集计校筹量。如三世一切诸佛于最胜无上回向愿中。愿皆回向无上正等菩提。</p>
                      <p>　　一切罪忏悔　　诸福皆随喜<br>
　　及劝请诸佛　　愿证无上智<br>
　　过去及未来　　现在人中尊<br>
　　无量功德海　　我今稽首礼</p>
                      <p>　　右此三十五佛名并忏悔法。出乌波离所问经。能净业障重罪。现生所求禅定解脱。及诸地位皆能满足。五天竺国修行大乘人。常于六时礼忏不阙。功德广多文烦不能尽录。但依天竺所行者略记之。余如本经所述也。</p>
                      <div class="jw-bottom">
       <li><a href="0973.htm">上一部：乾隆大藏经·宋元入藏诸大小乘经·守护国界主陀罗尼经十卷</A>
      <li><a href="0975.htm">下一部：乾隆大藏经·宋元入藏诸大小乘经·观自在菩萨说普贤陀罗尼经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说三十五佛名礼忏文</div></span></body></html>
