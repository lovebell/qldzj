<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0188部～月灯三昧经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">大乘五大部外重译经·第0188部</div>
<div class="top-center">月灯三昧经一卷</div>
<div class="top-right">刘宋沙门释先公译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0188.htm#j0188-1">月灯三昧经</a></div><div class=bm-jbt-left>
<div class=bm-jbtbm><a href="0188.htm#j0188-2">与前月灯三昧经第八品同</a></div></div></div></div>
<div class="jwzw">
<div class="jwbt-box"><div class="jwbt"><a name=j0188-1><a href="0188.htm#MENU-top">月灯三昧经</div></a></a>
<div class="jwbtbm"><a name=j0188-2><a href="0188.htm#MENU-top">与前月灯三昧经第八品同</div></div></a></a>
<p>　　闻如是。一时佛在舍卫国。游于祇树给孤独园。与大比丘众五百人六万菩萨俱。及持央数诸天人。尔时。文殊师利菩萨。在其众会中坐。时佛告文殊师利言。童子。菩萨行布施有十事。何等为十。一者谛除嫉妒意。二者常清净意布施。三者无数百千人不能夺其财。四者无上妙而终亡。五者生大豪贵家。六者所生处好布施。七者为四部众所爱念。八者无所畏入众会亦无碍。十方皆闻其名声。九者年少手足柔软。十者常乐善知识。乃至坐佛树下。童子。是为菩萨行布施十事。佛于是说偈言。</p>
                      <p>　　已远除于嫉妒　　意常好布施者<br>
　　持上妙而终亡　　生即于豪富家<br>
　　所生处意常乐　　而好喜于布施<br>
　　为众生所爱念　　居家者及出学<br>
　　于众会无所畏　　所至处无疑难<br>
　　其名声远而闻　　于郡国及县邑<br>
　　其手足常柔软　　所欲得不复难<br>
　　即为得善知识　　诸佛及其弟子<br>
　　终不复生嫉妒意　　意常好乐欲布施<br>
　　以持上妙而终亡　　于是行事无嫉妒<br>
　　即生于大豪富家　　意常喜乐而布施<br>
　　为若干亿人所爱　　好布施者有是行<br>
　　得善知识不复难　　常见诸佛及弟子<br>
　　见已即乐供养之　　其布施者有是行</p>
                      <p>　　佛语童子。菩萨持戒清净有十事何等为十。一者具足其愿。二者学佛道。三者常尊乐于黠慧。四者死不妄语。五者见世不转意。六者弃生死。七者求泥洹。八者寂寞行。九者得三昧。十者无贫穷行。童子。是为菩萨十事清净持戒。佛于是说偈言。</p>
                      <p>　　即具足其所愿　　学诸佛之道行<br>
　　常乐于尊智慧　　亦无有恐惧时<br>
　　不复转其所愿　　亦不转慎诸行<br>
　　常弃远于生死　　则求索泥洹道<br>
　　常在寂寞处行　　即便得于三昧<br>
　　而无有贫穷时　　即立于持戒品<br>
　　其人即具所可愿　　是菩萨学诸佛道<br>
　　慧者于人不自称　　其人如是戒清净<br>
　　持愿甚坚不复难　　终不复动所采建<br>
　　以见生死无数恶　　便弃捐求泥洹道<br>
　　其意不复着所念　　其人如是立戒强<br>
　　得正刹土无不可　　清净戒者有是行</p>
                      <p>　　佛语童子。菩萨立忍辱有十事。何等为十。一者火不能烧。二者刀不能害。三者毒不能行。四者水不能没。五者非人护之。六者得庄严其身相。七者闭塞诸恶道。八者得生梵天不难。九者昼夜得安隐。十者安乐不移。童子。是为菩萨十事住忍辱。佛于是说偈言。</p>
                      <p>　　火不能烧其人　　刀亦不能伤害<br>
　　其毒不能得行　　水亦不能漂没<br>
　　诸非人悉护之　　即得三十二相<br>
　　便闭塞诸恶道　　忍辱者德如是<br>
　　求索诸梵及释　　彼亦不而难致<br>
　　常得安隐之行　　悉觉于非常事<br>
　　刀及火亦不能伤　　行于毒中不能害<br>
　　诸天及人鬼神护　　其忍辱者有是行<br>
　　即身得三十二相　　其人不复畏恶道<br>
　　于是死即生梵天　　行慈心者有是道<br>
　　昼夜即得安隐行　　常好喜身得安定<br>
　　于一切有清净意　　终无有嗔恚志行</p>
                      <p>　　佛告童子。菩萨精进有十事。何等为十。一者有威神。二者为诸佛所护。三者非人悉亦护之。四者闻法终不转忘。五者所未闻法而得闻。六者得高明智慧。七者得种种三昧。八者终无病时。九者饭食得安隐。十者得柔软如优钵不刚。童子。是为精进行菩萨十事。佛于是说偈曰。</p>
                      <p>　　常为得有威神　　终不转犯诸恶<br>
　　诸非人悉护之　　即疾得成佛道<br>
　　闻经法亦不忘　　未闻者求得了<br>
　　其人即得高明　　精进者有是德<br>
　　得同诸三昧行　　终无有疾病时<br>
　　精进者智慧俱　　其人得佛道行<br>
　　所饭食得安隐　　即得为精进行<br>
　　譬如优钵在水　　稍稍长而大成<br>
　　清白法亦如是　　令菩萨稍稍成<br>
　　终无有能当者　　得在天安乐处<br>
　　多陀竭精进行　　以进越无数劫<br>
　　诸菩萨勤力行　　所修奉悉说之<br>
　　其精进者有威神　　常为诸佛所拥护<br>
　　而皆奉受是道行　　其人得佛道不久<br>
　　所闻者终不复忘　　及复得余众法行<br>
　　其人智慧稍增益　　精进行者有是事<br>
　　种种三昧常自增　　彼终无有疾病时<br>
　　诸所可饭食之者　　一切得则为安隐<br>
　　昼夜成就清白行　　精进之者无有休<br>
　　其人不久疾得佛　　行精进者尊如是</p>
                      <p>　　佛语童子。坐禅菩萨有十事行。何等为十。一者专行住。二者行道事。三者无有恐难。四者谛正诸根。五者为人所爱。六者远离欲。七者不转一心。八者脱于魔界。九者住佛界。十者得解脱。童子。是为坐禅菩萨十事行。佛于是说偈言。</p>
                      <p>　　其人不转所行　　即为住谛之行<br>
　　专行诸道之事　　其人舍不正行<br>
　　所修无所复着　　诸根已为寂定<br>
　　即为得安隐喜　　坐思惟道行事<br>
　　其人已离爱欲　　安隐坐于一心<br>
　　以远离魔境界　　即住于佛境界<br>
　　专行者有是持　　其独乐树间者<br>
　　即便解脱之行　　便成得十事句<br>
　　其菩萨住转不行　　皆弃捐于不当行<br>
　　弃不正行乐正行　　念三昧者有是事<br>
　　其人终无贪着时　　行安隐者贤不贪<br>
　　身意善觉而持戒　　行三昧者有是事<br>
　　行空树间无所畏　　其人终无著贪时<br>
　　诸非人皆爱念之　　如是远离欲独行<br>
　　终不着欲亦不贪　　如是即脱魔境界<br>
　　便住于如来境界　　其人解脱邪事竟</p>
                      <p>　　佛语童子。菩萨行般若波罗蜜有十事。何等为十。一者一切所有悉布施无所希望。二者不复犯戒不以戒自绮。三者住忍辱力无人想住。四者行精进不贪身命。五者行禅不住禅。六者降伏弊魔。七者九十六种外道不能动之。八者自得知生死。九者于众生有悲意。十者不求弟子缘一觉地。童子。是为菩萨行般若波罗蜜十事。佛于是说偈言。</p>
                      <p>　　其人所施皆等　　亦不念望其报<br>
　　护经戒不敢犯　　亦不有想着求<br>
　　行忍辱及智慧　　终无有人之想<br>
　　见人即有精进　　身志意无所著<br>
　　行一心及智慧　　无所住无有想<br>
　　以降伏于众魔　　智慧者有是德<br>
　　九十六种之道　　皆无能动摇者<br>
　　得知了生死事　　智慧者有是事<br>
　　于一切众生所　　有大悲哀之行<br>
　　于弟子缘一觉　　皆不念所求行<br>
　　所有皆施无希望　　为不犯戒不念恶<br>
　　行忍辱者无人想　　奉智慧者有是事<br>
　　精进为在空闲处　　禅无有想亦无住<br>
　　其人智慧降伏魔　　行智慧者有是事<br>
　　诸外道者不能动　　其人即为知生死<br>
　　于众人民有哀伤　　行智慧者有是事<br>
　　诸弟子及缘一觉　　于彼终无念求索<br>
　　其人住佛道如是　　行智慧者有是事</p>
                      <p>　　佛语童子。多智菩萨有十事行。何等为十。一者知恶道。二者知善道。三者解疑事。四者为现直道。五者弃捐恶道。六者住正道。七者在甘露门。八者得坐佛树下。九者为人民现明道。十者不畏恶道。童子。是为多智菩萨十事行。佛于是说偈言。</p>
                      <p>　　为知了诸尘劳　　悉晓了是两事<br>
　　其人便弃尘劳　　即随佛道之行<br>
　　慧而解诸狐疑　　便为现直见事<br>
　　则弃捐恶道行　　即得在于正道<br>
　　见在于甘露门　　则得坐佛树下<br>
　　为人民解现正　　令不畏诸恶道<br>
　　晓了无数尘劳法　　知解两事为如是<br>
　　其人便弃捐尘劳　　便于彼学上善法<br>
　　为一切人解其疑　　便为得见善正直<br>
　　即弃捐去恶道事　　其多智常在道住<br>
　　常为住在甘露门　　得坐在无量佛树<br>
　　为无量亿人现明　　其人终不畏恶道</p>
                      <p>　　佛语童子。菩萨尊法施持法与他人者有十事。何等为十。一者弃捐恶。二者奉行善。三者修正士。四者净其佛刹。五者坐佛树下。六者布施众用。七者降伏诸尘劳。八者与一切人智。九者行慈心。十者现在得安隐意。童子。是为菩萨持尊法施十事以法施与他人者。佛于是说偈言。</p>
                      <p>　　诸不善皆捐之　　诸善事悉奉行<br>
　　得在住法智慧　　意常好喜布施<br>
　　便净其佛国土　　即得无上之国<br>
　　便则坐佛树下　　兴法施譬如宝<br>
　　布施一切所有　　便学于诸法王<br>
　　则远除诸尘劳　　其人得佛不难<br>
　　布施于一切人　　常有慈心之行<br>
　　其无有嫉妒行　　为安隐诸非人<br>
　　多智便弃诸不善　　其人常为在善住<br>
　　于尊法坚不可动　　其多智者常与法<br>
　　即常得清净之国　　常奉行佛道之事<br>
　　为常得在佛树下　　兴法施者有是事<br>
　　无有尘劳布施众　　便即知了己身事<br>
　　皆解脱诸世之事　　其人终无所挂碍<br>
　　其人自知而发意　　为一切人如是施<br>
　　有慈心者无嫉妒　　见诸法安无有我</p>
                      <p>　　佛语童子。菩萨行空有十事。何等为十。一者行佛道。二者无所著行。三者不愿所生。四者不犯戒法。五者不诽谤贤者。六者不为诤行。七者无所得。八者独行道。九者不诤佛。十者受法行。童子。是为菩萨行十空事。佛于是说偈言。</p>
                      <p>　　其诸上人所行　　得上尊之世界<br>
　　勇猛者于彼行　　诸所不可得命<br>
　　皆不着诸世界　　于禅思安隐坐<br>
　　亦不愿诸所生　　便晓知诸空法<br>
　　终不复犯戒法　　持于戒无有呵<br>
　　其尽寿不说恶　　不诽谤余贤者<br>
　　其行道无所诤　　终无有诸诤讼<br>
　　其便知诸所事　　彼如法而习行<br>
　　乃至亡失其命　　终不谤于世尊<br>
　　积累于一切法　　自保意无所畏<br>
　　于一切诸世界　　佛道不可思议<br>
　　即奉持诸佛法　　不复疑于空法<br>
　　其人之行而上妙　　住不在于诸外道<br>
　　行禅安隐无所著　　诸所无命亦无人<br>
　　其人终无有贪着　　行一心者无所想<br>
　　以知无人无我法　　终复无有于所愿<br>
　　悉晓诸空之法事　　于众所用终不着<br>
　　其人终无贪着念　　于佛常有净信意<br>
　　其人终无诤讼事　　独处行者空众用<br>
　　其人为住于佛道　　便持如来诸所法</p>
                      <p>　　佛语童子。菩萨在独处行有十事。何等为十。一者有清净意。二者无有欲。三者念诸佛。四者信行。五者不疑慧。六者有反复于诸佛。七者不诽谤法。八者寂寞行。九者得调住。十者智四解事。童子。是为菩萨独处行十事。佛于是说偈言。</p>
                      <p>　　终无有爱欲行　　常有清净之意<br>
　　便奉无所欲事　　于独处一心行<br>
　　思念普世间明　　其人转而成信<br>
　　于智慧一无疑　　佛慧不可思议<br>
　　于诸佛有反复　　佛终不弃捐法<br>
　　即而作寂定行　　便为住于寂法<br>
　　其人即得解事　　独自乐于树间<br>
　　便弃损于财利　　在一处而行道<br>
　　有人则为有清意　　常皆弃损诸恶事<br>
　　其人行寂无有上　　终不复疑诸佛慧<br>
　　其人思念佛无上　　信于诸天中天行<br>
　　亦不复疑诸佛慧　　寂寞行者有是事<br>
　　于诸上人有反复　　终不复弃诸法行<br>
　　独处行者而寂寞　　闲处行者有是事<br>
　　便得善谛寂寞地　　即疾解了诸证事<br>
　　常解说无央数经　　其人无有挂碍时</p>
                      <p>　　佛语童子。菩萨在闲处行有十事。何等为十。一者寂行。二者远离众人。三者无诤讼。四者无嗔恚。五者不入诸行。六者不入人罪。七者念解脱事。八者安隐一心行。九者疾作证解脱。十者以无所著故得三昧。童子。是为菩萨闲处尊行十事。佛于是说偈言。</p>
                      <p>　　常有寂寞之事　　便远离众会人<br>
　　终无有诤讼时　　而独自作于行<br>
　　常无有嗔恚意　　终不转着诸界<br>
　　亦不复作诤讼　　在闲处是有德<br>
　　便为寂寞之行　　常在于独处行<br>
　　即有解脱之事　　便疾得过度去<br>
　　独自在上闲处坐　　常弃捐恶众会人<br>
　　其人终不入人事　　树间坐者有是事<br>
　　便厌于一切生死　　其人无有贪众用<br>
　　亦不有众畏之事　　在树下坐有是事<br>
　　终不与人共诤讼　　常独行者乐寂寞<br>
　　常护守于身口意　　其在闲处德无数<br>
　　便得上妙解脱事　　即好坐在寂三昧<br>
　　其于树间习寂行　　在闲处者有是德</p>
                      <p>　　佛语童子。菩萨行分卫有十事。何等为十。一者不欲令知其行。二者不令人知其功德。三者不欲有财利。四者不有自称亦无谀谄。五者在贤圣道住。六者不自说功德。七者不从他人取足。八者至他家舍亦不喜亦不忧。九者离衣食施持法施与人。十者住令德无谀谄。皆取于其法施。童子。是为菩萨行分卫住十事。令德无谀谄。佛于是说偈言。</p>
                      <p>　　彼不欲令知行　　亦不着所为事<br>
　　利无利而等意　　其人住于教令<br>
　　亦不犯贤圣事　　不有称谀谄行<br>
　　亦不自说其善　　复不说他人恶<br>
　　亦不愁不欢喜　　说法离于衣食<br>
　　所说皆令欢喜　　分卫者有是德<br>
　　不欲令称不求名　　常住在四贤圣行<br>
　　亦不谀谄求财利　　受教令者有是事<br>
　　不自称誉不说恶　　初不说恶恶舌者<br>
　　闻人功德常欢喜　　其分卫者知止足<br>
　　离衣食善与法施　　亦不求索于财利<br>
　　所说善人皆欢喜　　受尊教者有是事</p>
                      <p>　　佛说是经时。七万二千人发无上正真道。万菩萨得无所从生法忍。佛说如是。文殊师利童子。及一切众会天龙世间人皆欢喜。前为佛作礼而去。</p>
                      <div class="jw-bottom">
       <li><a href="0187.htm">上一部：乾隆大藏经·大乘五大部外重译经·月灯三昧经十一卷</A>
      <li><a href="0189.htm">下一部：乾隆大藏经·大乘五大部外重译经·佛说象腋经一卷</a></li></div></div>
     <div class="bottom-bt">乾隆大藏经·大乘五大部外重译经·月灯三昧经</div></span></body></html>
