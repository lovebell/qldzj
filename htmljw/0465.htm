<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0465部～过去世佛分卫经一卷</TITLE>
<meta http-equiv="Content-Type" content="text/html; charset=utf-8" />
<META content="Microsoft FrontPage 4.0" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">大乘单译经·第0465部</div>
<div class="top-center">过去世佛分卫经一卷</div>
<div class="top-right">吴月支优婆塞支谦译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0465.htm#j0465-1">过去世佛分卫经</a></div></div></div>
<div class="jwzw">
<div class="jwbt-box"><div class="jwbt"><a name=j0465-1><a href="0465.htm#MENU-top">过去世佛分卫经</div></div></a></a>
<p>　　佛言。过去世有佛入城分卫。与尊弟子诸菩萨俱。弟子菩萨姿容相好皆悉端正。如本所行各得其道。有一母人妊身数月。见佛及僧有所至奏。心自计愿我所怀子生。如此使为沙门佛弟子。日月满足即生安隐。儿亦姝好与众人异。母以恩爱无意令儿行作沙门。中有觉意。即自念言。我前有愿。若我生子当使为道。儿今已生有异凡人。令我安隐复无恶露。不可恋嫪恩爱之故违我本心。子年七岁家复贫狭。即作二人饭具及三法衣。手持澡瓶自将其子行诣佛所。稽首佛足前白佛言。愿哀我子使为沙门。令后得道身形如佛。佛即听之令作沙门。母以澡灌前洗儿手。应时九龙从瓶口出。吐水灌儿手中。澡讫残水散儿头上。水之潺渧于儿头上化成华盖珠交络帐。中有师子座上有坐佛。佛笑口中五色光出。照十亿佛刹。还绕佛身从儿顶入。母以饭具前上佛并食。其子便发无上平等道意。应时十亿佛刹为六反震动。众刹诸佛皆自然现。佛以母饭饱。尔所佛及诸比丘僧皆等饱足。其饭如故亦不损减。母即欢喜。及无数天人皆得阿惟越致。时儿发堕成为沙门。即亦得立不退转地。母前白佛。今我所见有三可怪。我澡儿手九龙吐水。此一可怪。澡已残水散儿头上化成宝帐。及师子座上有坐佛。是二可怪。佛笑口中光从儿顶入。是三可怪。愿佛为我分别说之。佛言。此儿却后十四劫当得作佛。九龙当浴师子座华盖宝帐。佛笑光从儿顶入。皆是其应。母闻佛言倍怀踊跃。后当作母人转轮圣王。积七百世竟。其劫寿尽转母人身。当得阿惟越致。佛言。是时小儿我身是。我今于世功德如是。诸天龙神一切人民闻佛所说。皆得阿惟越致。</p>
                      <p>　　无热佛　性空佛　天王佛　金仁佛</p>
                      <div class="jw-bottom">
       <li><a href="0464.htm">上一部：乾隆大藏经·大乘单译经·佛说当来变经一卷</A>
      <li><a href="0466.htm">下一部：乾隆大藏经·大乘单译经·佛说法灭尽经一卷</a></li></div></div>
     <div class="bottom-bt">乾隆大藏经·大乘单译经·过去世佛分卫经</div></span></body></html>
