<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0720部～佛说禅行三十七品经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">小乘单译经·第0720部</div>
<div class="top-center">佛说禅行三十七品经一卷</div>
<div class="top-right">后汉沙门安世高译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0720.htm#j0720-1">佛说禅行三十七品经</a></div></div></div>
<div class="jwzw">
<div class="jwbt-box"><div class="jwbt"><a name=j0720-1><a href="0720.htm#MENU-top">佛说禅行三十七品经</div></div></a></a>
<p>　　闻如是。一时佛游于舍卫国祇树给孤独园。佛言诸比丘。若能弹指间。惟行自身身止观。外身身止观。内外身身止观。分别念解世间痴恼。是为精进。为如佛教。非是愚痴食人施。何况能多行者。撮取其要。若弹指间。止观痛若止观意及止观法。内外分别念解世间痴恼。皆如上说。何况多行者。是故可念行四意止。</p>
                      <p>　　佛言诸比丘。若弹指间。惟行未生恶法不令生。劝意治行精进摄意。是为精进行禅。为如佛教。不是愚痴食人施。何况多行者。摄取其要。若弹指间。惟行已生恶法即得断。若惟行未生善法便发生。及已生善法立不忘增行得满。劝意治行精进摄意。皆如上说。何况多行者。是故可念行四意断。</p>
                      <p>　　佛言诸比丘。若弹指间。惟行欲定断生死。惟神足是为最精进行禅。为如佛教。不是愚痴食人施。何况多行者。摄取其要。若弹指间。惟行精进定。若惟行意定及戒定断生死惟神足。皆如上说。何况多行者。是故可念行四神足。佛言诸比丘。若弹指间。惟行信根。以见四喜之事。不离佛亦法与众及戒。是为精进行禅。为如佛教。不是愚痴食人施。何况多行者。撮取其要。若弹指间。惟行精进根。以见四意断。若惟行念根。以见四意止。若惟行定根。以见四禅。若惟行慧根。以见四谛。皆如上说。何况多行者。是故可念行五根。佛言诸比丘。若弹指间。惟行信力。从得四喜之事。令无能坏。是为精进行禅。为如佛教。非是愚痴食人施。何况多行者。若弹指间。惟行精进力。若念力。若定力。若慧力。皆如上说。何况多行者。是故可念行五力。</p>
                      <p>　　佛言诸比丘。若弹指间。惟行念觉意。以念所当念。以爱念。以正念。为善法念。得志不忘。是为精进行禅。为如佛教。不是愚痴食人施。何况多行者。撮取其要。若弹指间。惟行法解觉意。其意经经分别解随顺解。若惟行精进觉意。其身精进。意亦精进。若惟行爱觉意。知所当爱令意得喜。若惟行止觉意。令身休止。意亦休止。若惟行定觉意。令意住念亦住。志不乱不邪念。若惟行护觉意。为护行知所念知安身。令见道护。恶念安隐行事事。皆如上说。何况多行者。是故可念行七觉意。佛言诸比丘。若弹指间。惟行正见。以知古知始知终。知内知外。知苦知习。知尽知道。知佛知法。知比丘众。知学行事。如六合所习所取欢喜变失及其归趣。知不贪之德。是为正见。为精进行禅。为如佛教。不是愚痴食人施。何况多行者。撮取其要。若弹指间。惟行正思。为思出家思不诤思不杀。若惟行正语不妄语不两舌不恶口不形笑。若惟行正命。不以贪生活。不恚生活。不以痴生活。若惟行正业。不杀不盗窃不邪淫。若惟行正治。以修治四意断之事。若惟行正念。以受行四意止。亦惟行正定。以思念四禅事事。皆同如上说。其弹指间。功德如是。何况多行者。是故可念行八正道。佛说是已。皆欢喜受。</p>
                      <div class="jw-bottom">
       <li><a href="0719.htm">上一部：乾隆大藏经·小乘单译经·佛说摩诃迦葉度贫母经一卷</A>
      <li><a href="0721.htm">下一部：乾隆大藏经·小乘单译经·比丘避女恶名欲自杀经一卷</a></li></div></div>
     <div class="bottom-bt">乾隆大藏经·小乘单译经·佛说禅行三十七品经</div></span></body></html>
