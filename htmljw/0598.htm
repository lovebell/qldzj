<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0598部～佛说缘本致经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">小乘阿含部·第0598部</div>
<div class="top-center">佛说缘本致经一卷</div>
<div class="top-right">失译人名今附东晋录</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0598.htm#j0598-1">佛说缘本致经</a></div></div></div>
<div class="jwzw">
<div class="jwbt-box"><div class="jwbt"><a name=j0598-1><a href="0598.htm#MENU-top">佛说缘本致经</div></div></a></a>
<p>　　闻如是。一时佛在舍卫国祇树给孤独园。佛告诸比丘。爱讱深有荣色未起为缠没住亦有本栽。非无缘致爱有耽荒本致熟在狂醉为受不明观解。是名痴本。</p>
                      <p>　　痴缘所生亦为有本。何等为本。眩曜色声五盖驰惑。斯生痴本矣。</p>
                      <p>　　五盖蔽冥致影沉吟亦为有本。何等为本。三恶种牵斯谓为本。</p>
                      <p>　　三恶栽习亦为有本。何等为本。不摄根识斯亦为本。</p>
                      <p>　　不摄根识缘致有本。何等为本。谓非所应念专候不已。斯谓本也。非应所念。亦从本缘不为无本。何等为本。不从正信迷于所向。斯谓本也。不信从谬亦有缘致。非为无本。何等为本。恶师所引非法听受。斯谓为本。非正失听亦有缘本。何等为本。违背贤圣英[仁-二+(隹/乃)]之聚。斯谓为本。</p>
                      <p>　　乖错贤[仁-二+(隹/乃)]缘致违背亦。为有本。何等为本。失于戴仰虚心集乐。斯谓本矣。如是比丘。夫失贤众清高之聚。身口意行视听惑满。胸心闭塞矣。以非法见信向毁矣。正道负背则邪见增。邪见增则内摄丧。内摄丧则三恶兴恣。三恶兴恣则五盖盈满。五盖盈满则痴本足。痴本足则爱受盛。以斯转种增着猗有尘染无际矣。</p>
                      <p>　　度世明慧升于脱要。亦为有本。何谓度世智慧解脱之本。七觉法妙。谓为致本。</p>
                      <p>　　七觉镜照亦为有本。何等为本。谓四意止。斯则觉本。四意静止由从有本。非无有本。其义焉在。谓清净洁妙。其行在三。</p>
                      <p>　　三清净行亦为有本。非无有本。本义为何。谓守摄诸根。斯则为本。</p>
                      <p>　　守摄诸根亦为有本。非无有本。本义为何。谓镜鉴玄照。斯为本念矣。</p>
                      <p>　　本念照往亦为有本。缘致入正。何等为本。本念造胜。谓之树信。</p>
                      <p>　　信亦有本不为无本。何等信本。谓多闻经道次第典要。斯谓为本。</p>
                      <p>　　闻于经法亦为有本不为无本。何等闻法。谓贤行澄清业真者也。</p>
                      <p>　　贤者清净。亦为有本。何等为本。谓[仁-二+(隹/乃)]行清真洁白之聚。</p>
                      <p>　　如是比丘。贤者集胜依附明哲。奉事多闻能致信本。信本已立便得正念。正念已树守摄诸根。根守已建登三行净。已三清净便四意止。四意止立便七觉意。七觉意成立。是即无为解脱度世。佛说如是。弟子受行。</p>
                      <div class="jw-bottom">
       <li><a href="0597.htm">上一部：乾隆大藏经·小乘阿含部·佛说本相倚致经一卷</A>
      <li><a href="0599.htm">下一部：乾隆大藏经·小乘阿含部·佛说顶生王故事经一卷</a></li></div></div>
     <div class="bottom-bt">乾隆大藏经·小乘阿含部·佛说缘本致经</div></span></body></html>
