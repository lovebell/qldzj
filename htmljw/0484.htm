<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0484部～佛说护诸童子陀罗尼咒经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">大乘单译经·第0484部</div>
<div class="top-center">佛说护诸童子陀罗尼咒经一卷</div>
<div class="top-right">元魏三藏法师菩提流支译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0484.htm#j0484-1">佛说护诸童子陀罗尼咒经</a></div></div></div>
<div class="jwzw">
<div class="jwbt-box"><div class="jwbt"><a name=j0484-1><a href="0484.htm#MENU-top">佛说护诸童子陀罗尼咒经</div></div></a></a>
<p>　　尔时如来初成正觉。有一大梵天王。来诣佛所敬礼佛足。而作是言。</p>
                      <p>　　南无佛陀耶　　南无达摩耶<br>
　　南无僧伽耶　　我礼佛世尊<br>
　　照世大法王　　在于阎浮提<br>
　　最初说神咒　　甘露净胜法<br>
　　及礼无著僧　　已礼牟尼足<br>
　　即时说偈言　　世尊诸如来<br>
　　声闻及辟支　　诸仙护世王<br>
　　大力龙天神　　如是等诸众<br>
　　皆于人中生　　有夜叉罗刹<br>
　　常喜啖人胎　　非人王境界<br>
　　强力所不制　　能令人无子<br>
　　伤害于胞胎　　男女交会时<br>
　　使其意迷乱　　怀任不成就<br>
　　或歌罗安浮　　无子以伤胎<br>
　　及生时夺命　　皆是诸恶鬼<br>
　　为其作娆害　　我今说彼名<br>
　　愿佛听我说</p>
                      <p>　　第一名弥酬迦　第二名弥伽王　第三名骞陀　第四名阿波悉魔罗　第五名牟致迦　第六名魔致迦　第七名阎弥迦　第八名迦弥尼　第九名黎婆坻　第十名富多那　第十一名曼多难提　第十二名舍究尼　第十三名揵吒波尼尼　第十四名目佉曼荼　第十五名蓝婆。</p>
                      <p>　　此十五鬼神。常游行世间。为婴孩小儿。而作于恐怖。我今当说此诸鬼神恐怖形相。以此形相。令诸小儿皆生惊畏。</p>
                      <p>　　弥酬迦者其形如牛。</p>
                      <p>　　弥迦王者其形如师子。</p>
                      <p>　　骞陀者其形如鸠魔罗天。</p>
                      <p>　　阿波悉魔罗者其形如野狐。</p>
                      <p>　　牟致迦者其形如猕猴。</p>
                      <p>　　魔致迦者其形如罗刹女。</p>
                      <p>　　阎弥迦者其形如马。</p>
                      <p>　　迦弥尼者其形如妇女。</p>
                      <p>　　黎婆坻者其形如狗。</p>
                      <p>　　富多那者其形如猪。</p>
                      <p>　　曼多难提者其形如猫儿。</p>
                      <p>　　舍究尼者其形如鸟。</p>
                      <p>　　干吒婆尼尼者其形如雉。</p>
                      <p>　　目佉曼荼者其形如獯狐。</p>
                      <p>　　蓝婆者其形如蛇。</p>
                      <p>　　此十五鬼。神着诸小儿令其惊怖。我今当复说诸小儿怖畏之相。</p>
                      <p>　　弥酬迦鬼者着小儿眼睛回转。</p>
                      <p>　　弥迦王鬼者着小儿数数呕吐。</p>
                      <p>　　骞陀鬼者着小儿其两肩动。</p>
                      <p>　　阿波悉魔罗鬼者着小儿口中沫出。</p>
                      <p>　　牟致迦鬼者着小儿把卷不展。</p>
                      <p>　　魔致迦鬼者着小儿自啮其舌。</p>
                      <p>　　阎弥迦鬼者着小儿喜啼喜笑。</p>
                      <p>　　迦弥尼鬼者着小儿乐着女人。</p>
                      <p>　　黎婆坻鬼者着小儿见种种杂相。</p>
                      <p>　　富多那鬼者着小儿眠中惊怖啼哭。</p>
                      <p>　　曼多难提鬼者着小儿喜啼喜笑。</p>
                      <p>　　金究尼鬼者着小儿不肯饮乳。</p>
                      <p>　　干吒波尼尼鬼者着小儿咽喉声塞。</p>
                      <p>　　目佉曼荼鬼者着小儿时气热病下痢。</p>
                      <p>　　蓝婆鬼者着小儿数数噫哕。</p>
                      <p>　　此十五鬼神。以如是等形。怖诸小儿。及其小儿惊怖之相。我皆已说。复有大鬼神王。名栴檀乾闼婆于诸鬼神最为上首。当以五色綖。诵此陀罗尼一遍一结。作一百八结。并书其鬼神名字。使人赍此书綖。语彼使言。汝今疾去急速如风到于四方。随彼十五鬼神所住之处。与栴檀乾闼婆大鬼神王。令以五色线缚彼鬼神勿娆众生。兼以种种美味饮食香华灯明。及以乳粥供养神王。</p>
                      <p>　　尔时。大梵天王。复白佛言。世尊若有女人不生男女。或在胎中失坏堕落。或生已夺命。此诸女等欲求子息保命长寿者。常当系念修行善法。于月八日十五日受持八戒。清净洗浴着新净衣。礼十方佛至于中夜。取少芥子置已顶上。诵我所说陀罗尼咒者。令此女人即得如愿。所生童子安隐无患。尽其形寿终不中夭。若有鬼神不顺我咒者。我当令其头破作七分如阿梨树枝。即说护诸童子陀罗尼咒。</p>
                      <p>　　多[口*絰]他　阿伽罗　伽宁　那伽　伽宁　婆漏隶　秖隶　伽婆隶　婆隶　不隶　罗叉祢　修罗俾　遮罗俾　娑尼　波罗呵　沙尼　那易　弥那易　稣婆呵</p>
                      <p>　　世尊我今说此陀罗尼咒护诸童子。令得安隐获其长寿故。</p>
                      <p>　　尔时世尊一切种智。即说咒曰。</p>
                      <p>　　多[口*絰]他　菩陀菩陀　菩陀[少/兔]摩帝　菩提菩提　摩隶　式叉夜　婆舍利　婆多祢　婆罗陀　头隶　头隶　婆腊多头隶　舍摩腻　收隶　婆呵腻　陀波腻　稣婆呵　腻婆罗腻　稣婆呵</p>
                      <p>　　此十五鬼神常食血肉。以此陀罗尼咒力故。悉皆远离不生恶心。令诸童子离于恐怖安隐无患。处胎初生无诸患难。诵此咒者。或于城邑聚落随其住处。亦能令彼婴孩小儿。长得安隐终保年寿。南无佛陀成就此咒。护诸童子不为诸恶鬼神之所娆害。一切诸难一切恐怖。悉皆远离稣婆呵。时此梵天闻说此经欢欣奉行。</p>
                      <div class="jw-bottom">
       <li><a href="0483.htm">上一部：乾隆大藏经·大乘单译经·佛说檀持罗麻油述经一卷</A>
      <li><a href="0485.htm">下一部：乾隆大藏经·大乘单译经·诸佛心陀罗尼经一卷</a></li></div></div>
     <div class="bottom-bt">乾隆大藏经·大乘单译经·佛说护诸童子陀罗尼咒经</div></span></body></html>
