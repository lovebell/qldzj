<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1356部～迦葉结经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">西土圣贤撰集·第1356部</div>
<div class="top-center">迦葉结经一卷</div>
<div class="top-right">后汉安息三藏安世高译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="1356.htm#j1356-1">迦葉结经</a></div></div></div>
<div class="jwzw">
<div class="jwbt-box"><div class="jwbt"><a name=j1356-1><a href="1356.htm#MENU-top">迦葉结经</div></div></a></a>
<p>　　闻如是一时世尊灭度未久。诸罗汉等悉会共议。未集经藏法律诸议。各心念言。吾等所作已办。越尘劳山枯竭爱河。一切智日佛。天中天眼忽不见。吾等患厌载摄是身。今欲般泥洹即说偈曰。</p>
                      <p>　　以度愚人渊　　恩爱海难越<br>
　　破坏俗朽老　　及生死之轮<br>
　　见诸种众着　　身如蛇蚖箧<br>
　　我等当灭度　　意净如灯灭</p>
                      <p>　　于是无数千阿罗汉等。各自从意所好。山岩流河泉源深岸之中。于彼灭度尽其恩爱。如灯忽灭。时无数千阿罗汉等悉般泥洹。天住虚空白大迦葉。今真人等以灭度安。于是天人即说颂曰。</p>
                      <p>　　宣尊之音声　　其久心无碍<br>
　　今是为已逝　　佛者消垢安<br>
　　如应众导首　　以为定离慧<br>
　　忽愚痴窈冥　　法德光不见</p>
                      <p>　　尊者迦葉闻是言已。心自念言。快哉天人说。此世间不久当复窈冥。此当云何。即自念言便以解了。今摄结义当集经律。诸法化要用哀愍故安隐世间。何以故。世尊从无数劫作行。积功累德勤苦难量。欲安世间集是法律律以救摄。于是奉护佛法所化未灭度顷。当共合集摄护法化。于是贤者大迦葉等。会比丘僧便告言曰。阿那律等能仁。无常金刚山坏。佛胜日冥。非常之闇蔽。能仁光非常之日空竭佛海。非常之火烧一切智。今正是时。常护世间念父功德。当立父事称誉父教。所作使成于是颂曰。</p>
                      <p>　　未结无上义　　不当舍灭度<br>
　　且安佛之子　　须集众经卷</p>
                      <p>　　于是众比丘僧适说是已。尊者迦葉五百罗汉。欲合集结正法律义。便诣罗阅只聚会岁腊。尔时贤者阿难亦具岁腊。其诸耆年心念如是。此阿难者世尊之弟。又常亲侍闻。持大智解一切法。尔时圣众即便叹曰。</p>
                      <p>　　于是和顺众　　奉佛教如掌<br>
　　十力所称誉　　所言净持慧</p>
                      <p>　　于是七月十五日。新岁已竟。便集经卷法律诸藏。五百罗汉悉俱聚会。耆年大迦葉告贤者阿那律。卿观世间谁离十力。如来弟子众僧。何所罗汉所作已办而不来会乎。于是阿那律即以天眼察视世间。报曰。仁者大迦葉。有耆年名曰桥桓钵。在尸利天宫。而作新岁彼不来会。唯大迦葉当遣僧使请呼至此。尔时众中有幼者。新受大戒三年比丘。比丘字不那。三垢已断逮三达智。晓三岁经获于三明。不着三界犹得自在。于彼大迦葉告众僧曰。年少比丘子汝能为众僧使乎。时贤者不那起住叉手。受如尊教辄能行耳。大迦葉曰。善哉善哉。比丘。贤圣众中有是年幼比丘甚为佳矣。说是则已颂曰。</p>
                      <p>　　尸利若干种　　众花光盛耀<br>
　　疾速往到彼　　如蜂采软香<br>
　　桥桓钵神通　　所止而有胜<br>
　　如理承众教　　宣化如是意<br>
　　大迦葉之等　　众僧遣吾告<br>
　　于此兴僧事　　速来至于期</p>
                      <p>　　于是贤者不那。从众罗汉受是命已。譬如金翅鸟跃出龙宫。如人眴顷到桥桓钵所。稽首礼足谈语问讯。便说颂曰。</p>
                      <p>　　寂然善哉性　　乐定灭调顺<br>
　　志净迦葉净　　及余尊自在<br>
　　合会有僧事　　最兴佛无量<br>
　　彼因欲命具　　来下见众胜</p>
                      <p>　　于是贤者桥桓钵。闻不那言一时心念谓不那曰。仁者不那。有比丘僧得无斗变诤讼之事。十力所转法轮之教。众邪异道无乱之乎。外道畜生如惊鹿辈。得无欲以坏于佛法邪。党得无以萤火之明欲障日之光耀乎。得无以非寂志见沙门像。无梵志行自谓清净。又不那仁者当说。佛告比丘众教而卿反谓迦葉之等比丘之众将无大哀。世尊般泥洹将无演慧。世珍不见异道。挠乱正法之教。傥无十力转法轮王自在非常。忽而不见将无大哀。安隐一切救护众生。寂而不起佛日不没乎。佛喻月光得无挂碍有覆蔽。将无道树觉意生花兴盛之好。沙门果实归于无常。世间大灯得无非常风灭之耶。得无非常水灭于佛火。傥无愚痴子诤乱佛教。将法轮义追返不还。无佛月耀光明为尽。将阿须轮障大光明。尔时贤者不那曰。唯桥桓钵佛船已坏慧山已崩。诸持法之等亦欲灭度越彼世间桥桓钵曰。恶人得无合斗变诤。云何于世间得闻正法于是而寂。谓不那曰。以为拔要余在无要。离如来光世间无复威神之耀。当往何求即时颂曰。</p>
                      <p>　　世间以为空　　无佛无所乐<br>
　　阎浮利何索　　便于是灭度</p>
                      <p>　　于是贤者桥桓钵。取钵衣服与不那曰。以奉圣众宣我声曰。一切众贤者。悉愿忍以于善哉义尊之无放逸。贤者桥桓钵说是以竟便而灭度。灭度已从身出火还自阇维。如大积薪燃炬矣。阇维以竟。便于空中于四流泉来下灌身。水清且凉。其色如水精琉璃之色。彼流水自然有声而说颂曰。</p>
                      <p>　　第一流水曰。</p>
                      <p>　　智慧住生死　　不当信浮云<br>
　　无常坏金刚　　佛山王已崩</p>
                      <p>　　第二流水曰。</p>
                      <p>　　所有常动摇　　用畏勤苦害<br>
　　不自在舍己　　佛叹灭度安</p>
                      <p>　　第三流水曰。</p>
                      <p>　　如是无放逸　　所作成其身<br>
　　无数恼害扰　　如燃灯疾灭</p>
                      <p>　　第四流水曰。</p>
                      <p>　　众中最有胜　　当为稽首礼<br>
　　尊者桥桓钵　　至于般泥曰<br>
　　乐从佛十力　　愿随而灭度<br>
　　譬如六牙象　　其子慕逐母<br>
　　于彼稽首礼　　一切贤圣众<br>
　　唯愿尊上僧　　原我之所咎</p>
                      <p>　　于是贤者桥桓钵灭度之后。贤者不那便取衣钵。如弹指顷即时来还。以奉众僧次第礼竟。便说颂曰。</p>
                      <p>　　人中之最尊　　大哀而寂然<br>
　　桥桓钵闻之　　应时便灭度<br>
　　于彼稽首礼　　一切贤圣众<br>
　　唯愿尊上僧　　原我之所咎</p>
                      <p>　　说是以后便自灭度。于时一切众僧。皆计非常须臾。思惟正经戒律诸法之解。即悉赴会比丘僧。尔时贤者大迦葉告阿那律曰。仁者且观是众会中。谁有淫怒痴缚结未解恩爱阴盖。须学戒辨凡夫聚会也。时阿那律察坐讫白大迦葉。有比丘名阿难。世尊侍者方当学成彼来会此。于是贤者大迦葉。谓贤者阿难。汝且起去。我等不与卿共结经要。阿难报曰。愿尊者大迦葉欢悦我不缺戒。亦无邪见亦不坏业。亦不失行亦不犯众。迦葉报曰。唯且阿难卿侍如来亲近。上尊无有缺戒何足为怪。又仁谓言。我无所犯。起取证舍勒来。我当计卿前后过罪。于是大迦葉适起此心。三千世界六反震动。百千天人住于虚空举声称。怨哉此大迦葉。何以出辞乃尔。于时贤者迦葉谓阿难言。仁者云何谓无所犯。何故从佛求令女人出家为沙门。阿难报曰。唯大迦葉。世尊母终时。摩诃摩耶瞿昙弥。勤苦养育躬奉世尊。为菩萨时乳哺令长。欲报其恩故求令作沙门。愍念亲族欲令得度。是故求佛令作沙门。又闻过去诸佛平等觉有四辈众。我念世尊法教之化得无减少故。从佛求使作沙门。尊者迦葉曰。唯阿难是为不足达孝报恩。如来法身供养之德。令女人作沙门者。譬如成就稻田。天大雨堕雹而破坏之。佛正法者本当久立。坐于女人出家作沙门令住千岁。又阿难汝言我用愍念亲族之故求为沙门。是为不应沙门之法。以有亲族恩念故矣。又阿难汝言过去诸平等觉。具有四辈故求为沙门者。尔时世人淫怒痴薄无有缚结。志乐空闲心无瑕秽。岂得比之今时人乎。是为一过。下算着地。又阿难汝复有过。又世尊所说。其有精进获四神足者。便能自在住寿一劫若复踰劫。汝何为不从世尊求哀愍伤世间。阿难答曰。唯尊者。时魔波旬挠扰我意故不从佛求哀耳。迦葉答曰。是为大过。何谓侍于无欲当降魔力反从魔教。是为二过。阿难汝且不识是过。汝复有过。世尊诃汝汝时恨言他。犯他坐是为三过。次复有过。汝以足越世尊金缕织成衣。是为四过。阿难次复有过。世尊临般泥洹时。欲至双树从汝求水而不与之。是为五过。汝复有过。时佛世尊说诸杂碎随顺禁戒。汝亦不念为当来人分别问之。是为六过。汝以世尊阴马之藏示于众人。是为七过。阿难汝复有过。何以故。世尊紫磨金色示于女人。令上啼哭泪污其足。是为八过。阿难汝复有过。是众会中无淫怒痴。而汝独有三垢之瑕。汝方当学成其道。化众所作已办而汝未达。是为九过。且起出会。终不与卿共结经也。贤者阿难普察四座。悲哀鸣呼甚毒何因乃尔乎。我身今日已离如来无救无护。目不睹明世间为冥。又贤者大迦葉。其佛世尊临灭度时告阿难。汝莫啼悲兼以我累。于大迦葉今偶小误而不相原。唯仁者迦葉悦豫意解后不敢失也。时尊者迦葉谓阿难曰。汝莫啼哭仁功德本以普具足。我等法要会当如言。直谏之辞不得不设。阿难且起吾不与卿共结经要。于是贤者阿那律谓大迦葉。我等云何违离。阿难佛之侍者。博闻总持积要之藏。次佛第三而结经要乎。尊者大迦葉曰。吾等不与阿难方学之类。俱共结集经义法要。阿难且起自退而去。吾与成就阿罗汉等乃俱结经。于是阿难起坐悲哀。顾视众比丘忧色而出。应时其夜彼只支子。为示闻解断一切结。得罗汉道逮三达智果大神通。诸罗汉众异日共会无数百千。如阿须伦舍月之光。其明照耀普现世间。阿难心悦脱诸瑕秽所作已办。尊者迦葉曰。善哉善哉。阿难卿逮平等吾心欣踊。世尊所谓累教者今已度卿耳。如是顺次得断诸漏。又汝阿难其佛世尊。讲说法眼蒙仁博闻持法之恩当今永立。于是颂曰。</p>
                      <p>　　彼佛住世尊　　所至为第一<br>
　　悉有如人民　　道术不齐游<br>
　　于是甘露味　　为至普贤人<br>
　　佛定灭寂然　　以故教化希</p>
                      <p>　　于是诸耆年谓阿难曰。汝当住须结集正经法律众法之解。于是众会无数百千告阿难已。念法恭敬具足玄广。普察比丘思佛功德而不可限。于是颂曰。</p>
                      <p>　　此比丘众胜　　以违远佛德<br>
　　不复有威耀　　如空离日光</p>
                      <p>　　于是贤者阿难即观师子之座。众比丘僧周匝围绕。如师子王处众师子。阿难坐已。贤者大迦葉为阿难说颂曰。</p>
                      <p>　　大智愿说之　　安住子唯讲<br>
　　何所之经卷　　世尊最先说</p>
                      <p>　　迦葉为阿难说是偈适竟。阿难意即得佛觉而念经道。无所畏惧亦不动摇无所疑难。遥向世尊般泥曰处。一心叉手便口颂曰。</p>
                      <p>　　闻如是一时　　佛游波罗捺<br>
　　仙人鹿苑说　　具足法轮经</p>
                      <p>　　众尊甚多悉共劝助。乃上师子座如师子行第一说言。闻如是一时随尊所处所可闻经皆悉诵宣。时一切众罗汉等闻是言已。便皆避座下处于地。心念如是呜呼无常力。吾等自睹如来说法适尔近耳。今日云何听闻如是。尔时真人说此颂曰。</p>
                      <p>　　咄三界恍忽　　如月现于水<br>
　　譬如彼幻化　　犹芭蕉无坚<br>
　　三界无等侣　　功德最清净<br>
　　佛者常有终　　忽乖如风起</p>
                      <p>　　尔时贤者大迦葉。须臾间禅思便嗟叹曰。呜呼终力一切无脱。于是颂曰。</p>
                      <p>　　不顾无智者　　亦不护有智<br>
　　脱与及未度　　无有不归尽<br>
　　不以言咒济　　不用粗辞免<br>
　　世间死等耳　　同如海水碱</p>
                      <p>　　于是大迦葉。从阿难闻是言已。便殷勤受转法轮经。告阿若拘邻五比丘。汝等所受如是不。答曰若斯如是。比类结集正经藏。结集律藏结集诸法藏。结集经时。诸天即来住于虚空举声称曰。</p>
                      <p>　　众生为阿难　　示现诸教禁<br>
　　造集正法经　　哀愍众人民<br>
　　于是精集行　　释迦文善导<br>
　　未来及现在　　为得第一定</p>
                      <p>　　于是结集正经律禁诸法解已。尊者大迦葉即说颂曰。</p>
                      <p>　　是为哀愍人　　所建法经卷<br>
　　结集十力教　　则为无有量<br>
　　其世间邪见　　及念窈冥灭<br>
　　其光照耀远　　冥中燃大灯</p>
                      <div class="jw-bottom">
       <li><a href="1355.htm">上一部：乾隆大藏经·西土圣贤撰集·法观经一卷</A>
      <li><a href="1357.htm">下一部：乾隆大藏经·西土圣贤撰集·百喻经二卷</a></li></div></div>
     <div class="bottom-bt">乾隆大藏经·西土圣贤撰集·迦葉结经</div></span></body></html>
