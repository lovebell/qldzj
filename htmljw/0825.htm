<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0825部～佛说圣大总持王经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第0825部</div>
<div class="top-center">佛说圣大总持王经一卷</div>
<div class="top-right">宋西天北印度三藏传法大师施护奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0825.htm#j0825-1">佛说圣大总持王经</a></div></div></div>
<div class="jwzw">
<div class="jwbt-box"><div class="jwbt"><a name=j0825-1><a href="0825.htm#MENU-top">佛说圣大总持王经</div></div></a></a>
<p>　　如是我闻。一时世尊。在舍卫国祇树给孤独园。是时阿难安居异处守夏既满。从彼默然来诣佛会。至佛会已五体投地。礼佛双足退坐一面颙俟佛诲。</p>
                      <p>　　尔时世尊告阿难言。阿难我今为欲利益一切有情故。说大陀罗尼章句。汝当谛听。是时阿难受佛教敕。身心凝然合掌而住。</p>
                      <p>　　佛言阿难。我有摩诃陀罗尼大总持王。乃是过去七十七俱胝如来之所宣说。我亦随喜。阿难此大陀罗尼章句。能令有情得大安乐。威德势力悉皆具足。若有善男子善女人。获得值遇者作是思惟。此大陀罗尼希有难遇。譬若如来应正等觉。出现于世难得值遇。亦如优昙钵花希有难见。当作是念谛信供养。</p>
                      <p>　　尔时世尊复谓阿难言。若有善男子善女人。于此大陀罗尼章句。志心受持读诵供养者。刃不能伤毒不能中。火不能烧水不能漂。王法不加永无夭殁。至于天人阿修罗摩噜多迦楼罗乾闼婆紧曩罗摩睺罗伽。夜叉罗刹毕哩多毗舍遮鸠槃茶布单曩阿波三摩噜。诸如是等造作恶法行。不饶益者亦不能侵害。乃至幻术邪明诸恶法等亦不能娆乱。又复疟病一日二日三日四日。或复多日或复须臾。或复风癀或复痰癊。乃至头痛如是等病亦不能为害。</p>
                      <p>　　尔时世尊即说陀罗尼曰。</p>
                      <p>　　怛儞也(二合)他(引一)入嚩(二合)隶摩诃入嚩(二合)隶(二)入嚩(二合)罗儞摩诃入嚩(二合)罗儞(三)怛波儞摩诃怛波儞(四)入嚩(二合)隶帝(五)郁枳目枳(六)三半儞摩诃三半儞娑嚩(二合引)贺(引七)</p>
                      <p>　　阿难我先语汝。此大陀罗尼章句。乃是七十七俱胝诸佛如来之所宣说我今复说。阿难若有善男子善女人。于此大陀罗尼章句。信心受持若读若诵。及以思惟种种供养。得宿命通知七生事。于菩提心永不退转。</p>
                      <p>　　尔时世尊复说陀罗尼曰。</p>
                      <p>　　怛　儞也(二合)他(引一)按抳摩抳(二)乞叉(二合)弥乞叉(二合)摩曳(三)摩曩祢(引四)阿曩努(五)护隶(引)摩贺(引)护隶(引六)怛曩计(引七)俨鼻哩(引八)努钵啰(二合)娑呬娑呬娑嚩(二合)诃(引九)</p>
                      <p>　　阿难此大陀罗尼章句。乃是过去八十八俱胝诸佛如来之所宣说。我亦随喜今复宣说。阿难若有善男子善女人。于此大陀罗尼章句。信心受持或读或诵思惟供养。是人得宿命通知十四生事。于菩提心永不退转。</p>
                      <p>　　尔时世尊又说陀罗尼曰。</p>
                      <p>　　怛　儞也(二合)他(引一)桉致(引)挽致(引二)姹计(引)姹啰计(引三)姹计(引)姹啰计(引四)阿悉迦(引)悉么(引)迦(引)悉(五)伊隶弥隶(六)底隶弥隶(七)挠(引)啰吠摩贺(引)挠(引)啰吠(引八)部旦誐弥(引九)部多波啰野拏(转声呼)底弥孕(二合)誐隶(引十)摩贺(引)底弥孕(二合)誐隶(引十一)三婆吠(引)摩贺(引)三婆吠(引)娑嚩(二合)诃(引十二)</p>
                      <p>　　阿难此大陀罗尼章句。具大威德力势无量。若有善男子善女人。信心受持或读或诵思惟供养者得宿命通知二十一生之事。于菩提心永不退转。</p>
                      <p>　　尔时世尊又说陀罗尼曰。</p>
                      <p>　　怛　儞也(二合)他(引一)阿计隶(引)嚩计隶(引二)噜隶(引)摩贺(引)噜隶(引三)乌贺儞谟(引)贺儞谟(引)贺儞(四)昝婆儞娑旦(二合)婆儞娑嚩(二合)诃(引五)</p>
                      <p>　　阿难此大陀罗尼。具大威德有大力势。功德无量倍胜于前。能与有情作大利益。若有善男子善女人。发诚信心不生疑惑。于此大陀罗尼受持读诵。或为他人而作拥护。或为救济或为息灾者。当使彼人刀杖不伤毒不能中。一切恶事无能损害。若复有人为自拥护。以此陀罗尼书于素帛带持身臂。所获功德无量无边。又复智者持此陀罗尼。于枯树下为作救济。而彼枯树寻复稣活。根叶重生作珊瑚色。华实茂盛人所爱乐。</p>
                      <p>　　阿难若有智者。恒常受持悔于先身所作罪业。若复志心忏悔无不消灭。何以故阿难。譬如日月威光广大能照世间。以陀罗尼威德力故。由能堕落。又如四大海水。众流所聚深广无比。以陀罗尼威德力故亦能干竭。至于大地无量无边。以陀罗尼威德力故可分千段。何有罪业而不灭耶。</p>
                      <p>　　阿难如是等大陀罗尼章句所在之处。当须尊重恭信供养。不得轻慢勿复违逆。若有天龙夜叉罗刹毕哩多毗舍遮鸠槃茶布单那羯吒布单那阿波三摩啰吠多拏人及非人。诸如是等造作恶法。于诸世间行不饶益者。若于此大陀罗尼章句。有所违逆而不随顺者。彼持国天王现极怒相。光焰不散都为一聚。以热铁轮破彼头顶。分作七分如阿梨树枝。又彼帝释天主亦大忿怒。光焰炽盛都为一聚。以金刚杵而破彼顶。分作七分如阿梨树枝。又金刚手大药叉主。亦以金刚杵击破彼顶。如阿梨树枝。又复彼等若有违逆此大陀罗尼章句者。虽住天中永不能得水精王宫功德水用。</p>
                      <p>　　佛说是经已。时阿难及是会大众。天人阿修罗乾闼婆人非人等。闻佛所说欢喜奉行礼佛而退。</p>
                      <div class="jw-bottom">
       <li><a href="0824.htm">上一部：乾隆大藏经·宋元入藏诸大小乘经·佛说如意摩尼陀罗尼经一卷</A>
      <li><a href="0826.htm">下一部：乾隆大藏经·宋元入藏诸大小乘经·佛说最上意陀罗尼经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说圣大总持王经</div></span></body></html>
