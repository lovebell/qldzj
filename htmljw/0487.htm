<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0487部～八名普密陀罗尼经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">大乘单译经·第0487部</div>
<div class="top-center">八名普密陀罗尼经一卷</div>
<div class="top-right">唐三藏法师玄奘奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0487.htm#j0487-1">八名普密陀罗尼经</a></div></div></div>
<div class="jwzw">
<div class="jwbt-box"><div class="jwbt"><a name=j0487-1><a href="0487.htm#MENU-top">八名普密陀罗尼经</div></div></a></a>
<p>　　如是我闻。一时薄伽梵。在室罗筏住誓多林给孤独园。与大苾刍众千二百五十人俱。及无量无数菩萨摩诃萨。并诸天人阿素洛等。异类大众前后围绕。</p>
                      <p>　　尔时世尊告金刚手菩萨言。善男子汝所受持诸上明。咒神用威猛功业难成。虽后为益或初暂损。今有八名普密神咒。威德广大事业易成。神用秘密始终无损。能受持者必获利乐。当为汝说汝乐闻不。时金刚手欢喜踊跃。顶礼佛足右跪合掌。请言世尊唯愿为说。</p>
                      <p>　　佛言谛听极善思惟。吾今为汝分别演说。何谓八名普密神咒。一名功德宝藏。二名庄严象耳。三名善勇猛。四名胜谛云。五名成炽然。六名微妙色。七名严饰。八名金刚。若有得闻此八名咒。于当来世经七俱胝那庾多百千大劫。不堕地狱傍生饿鬼。将命终时身心安隐。见有诸佛及诸菩萨来现其前。为说大乘甚深法要。既闻法已。必得往生睹史多天奉事弥勒。后随弥勒下赡部洲。行愿渐增乃至究竟。陀罗尼曰。</p>
                      <p>　　頞[齒*來](擿界反已下同)筏[齒*來]捺[齒*來]朅剌[齒*來]苏谜苏摩苏契萨缚迦摩娑达泥呬梨寐梨薜薜梨悉殿都谜萨缚迦摩娑驮室遮缦怛罗般陀莎呵。</p>
                      <p>　　佛说如是普密咒时。八千俱胝诸恶神鬼。皆生欢喜舍离毒心。归佛法僧断恶修善。俱诣佛所发诚谛言。愿常护持此大神咒。令受持者身心安乐。佛言善哉如汝所愿若有善男子善女人。归佛法僧及金刚手。能处闲静坚修梵行。亲近制多受持读诵。所求善愿无不皆得。乃至无上正等菩提。恒忆宿命无有忘失。</p>
                      <p>　　时薄伽梵说是经已。金刚手等一切菩萨。及诸天人阿素洛等。一切众会闻佛所说。皆大欢喜。信受奉行。</p>
                      <div class="jw-bottom">
       <li><a href="0486.htm">上一部：乾隆大藏经·大乘单译经·拔济苦难陀罗尼经一卷</A>
      <li><a href="0488.htm">下一部：乾隆大藏经·大乘单译经·佛说持世陀罗尼经一卷</a></li></div></div>
     <div class="bottom-bt">乾隆大藏经·大乘单译经·八名普密陀罗尼经</div></span></body></html>
