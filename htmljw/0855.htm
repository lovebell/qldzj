<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0855部～佛说七佛经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">宋元入藏诸大小乘经·第0855部</div>
<div class="top-center">佛说七佛经一卷</div>
<div class="top-right">宋朝散大夫试鸿胪卿传教大师法天奉诏译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0855.htm#j0855-1">佛说七佛经</a></div></div></div>
<div class="jwzw">
<div class="jwbt-box"><div class="jwbt"><a name=j0855-1><a href="0855.htm#MENU-top">佛说七佛经</div></div></a></a>
<p>　　如是我闻。一时佛在舍卫国祇树给孤独园。尔时有大苾刍众。持钵食时诣迦里梨道场。共坐思惟。过去世时有何佛出现。族姓寿量其义云何。如是思已。互相推问而不能知。尔时世尊知此苾刍思惟是事。即从座起。诣迦里梨道场。结跏趺坐。时诸苾刍。头面礼足住立一面。合掌恭敬一心瞻仰。</p>
                      <p>　　世尊问曰汝诸苾刍。于意云何。苾刍答言。我等思惟。过去世中有何佛出世。族姓寿量皆不能知。佛告诸苾刍。汝等乐闻。苾刍答言。今正是时。愿为宣说。佛言。汝等谛听。我今说之。过去九十一劫。有毗婆尸佛应正等觉。出现世间。三十一劫。有尸弃佛。毗舍浮佛应正等觉。出现世间。于贤劫中第六劫。有俱留孙佛应正等觉。出现世间。第七劫。有俱那含牟尼佛应正等觉。出现世间。第八劫。有迦葉波佛应正等觉。出现世间。第九劫。我释迦牟尼佛。出世间。应正等觉。复次过去劫中。毗婆尸佛。尸弃佛。毗舍浮佛。宣说尸罗清净戒律。成就智慧最上之行。</p>
                      <p>　　复次贤劫中。俱留孙佛。俱那含牟尼佛。迦葉波佛。亦说清净律仪及禅定解脱之法。我所说法。亦复如是。汝诸苾刍。过去毗婆尸佛。刹帝利姓。发净信心。而求出家。成正觉道。尸弃佛。毗舍浮佛。亦刹帝利姓。俱留孙佛。俱那含牟尼佛。迦葉佛婆罗门姓。我生净饭王宫。刹帝利姓。</p>
                      <p>　　尔时世尊。欲重宣此义。而说颂曰。</p>
                      <p>　　我说过去世　　九十一劫中<br>
　　时有毗婆尸　　出现于世间<br>
　　三十一劫中　　尸弃毗舍浮<br>
　　如是正等觉　　皆姓刹帝利<br>
　　俱留孙如来　　婆罗门之姓<br>
　　俱那含迦葉　　其姓亦复然<br>
　　我处阎浮提　　而为净饭子<br>
　　虽证佛菩提　　亦姓刹帝利</p>
                      <p>　　尔时世尊说此偈已。告苾刍众言。汝等谛听我今复说七佛如来应正等觉所有族号。毗婆尸佛。尸弃佛。毗舍浮佛。憍陈族。俱留孙佛。俱那含牟尼佛。迦葉波佛。迦葉族。释迦如来。瞿昙族。</p>
                      <p>　　尔时世尊。重说颂曰。</p>
                      <p>　　毗婆尸如来　　尸弃毗舍浮<br>
　　如是彼三佛　　悉是憍陈族<br>
　　俱留孙如来　　俱那含迦葉<br>
　　如是彼三佛　　悉是迦葉族<br>
　　我处阎浮界　　生于净饭宫<br>
　　出家证菩提　　是彼瞿昙族</p>
                      <p>　　尔时世尊说此偈已。告苾刍众言。汝等谛听。我今复说七佛如来。应正等觉寿量长短。毗婆尸佛应正等觉出现世间。寿八万岁。尸弃佛应正等觉。出现世间。寿七万岁。毗舍浮佛应正等觉。出现世间。寿六万岁。俱留孙佛应正等觉。现世间。寿四万岁。俱那含牟尼佛应正等觉。出现世间。寿三万岁。迦葉波佛应正等觉。出现世间。寿二万岁。我化五浊众生。寿百岁故。</p>
                      <p>　　尔时世尊。重说颂曰。</p>
                      <p>　　毗婆尸如来　　尸弃毗舍浮<br>
　　俱留孙世尊　　俱那含迦葉<br>
　　如是出生时　　各自人寿量<br>
　　八万次七万　　六万及四万<br>
　　三万至二万　　如是释迦佛<br>
　　而出于五浊　　人寿一百岁</p>
                      <p>　　尔时世尊说此偈已。告苾刍众言。汝等谛听。我今复说七佛如来父母国城种种名字。毗婆尸佛。父名满度摩王。母名满度摩。帝城亦名满度摩。尸弃如来。父名阿噜拏王。母同名阿噜拏。城名阿噜嚩帝。毗舍浮如来。父名稣钵啰底都王。母名钵啰婆嚩底。城名阿努钵么。俱留孙佛。父名野倪也那多。母名尾舍佉。王名刹谟刹摩。城名刹摩。俱那含牟尼佛。父名野倪也那睹。母名乌多啰。王名输部。城名输婆嚩帝。迦葉如来。父名稣没啰贺摩。母名没啰贺摩虞钵多。王名讫里计。城名波罗奈。我今应正等觉。父名净饭王。母名谟诃摩耶。城名迦毗罗。</p>
                      <p>　　尔时世尊。重说颂曰。</p>
                      <p>　　毗婆尸如来　　彼佛本生处<br>
　　满度摩为父　　满度摩帝母<br>
　　所都大城郭　　亦名满度摩<br>
　　时丰国富盛　　人民恒快药<br>
　　尸弃佛世尊　　阿噜拏王父<br>
　　阿噜拏嚩帝　　是佛母之名<br>
　　所居城同号　　阿噜拏嚩帝<br>
　　人民甚炽盛　　大富常安隐<br>
　　毗舍浮如来　　父王及母名<br>
　　稣钵啰帝都　　钵啰婆嚩帝<br>
　　所都之国城　　名阿努波摩<br>
　　其世亦安隐　　一切无灾害<br>
　　俱留孙世尊　　彼父所立名<br>
　　野倪也那多　　尾舍佉为母<br>
　　刹谟刹摩王　　都彼刹摩城<br>
　　时彼诸众生　　崇重于贤善<br>
　　俱那含牟尼　　野倪也那睹<br>
　　而是父之名　　母号乌多啰<br>
　　国王名输部　　输婆嚩帝城<br>
　　纵广多严饰　　有情无诸恼<br>
　　迦葉波佛父　　稣没啰贺摩<br>
　　母立没啰贺　　摩虞钵多名<br>
　　讫里计国王　　都波罗奈城<br>
　　其中诸众生　　昼夜常安隐<br>
　　我今所生处　　净饭王为父<br>
　　摩诃摩耶名　　城名迦毗罗<br>
　　如是正等觉　　七佛诸如来<br>
　　父母及国城　　分别名如是</p>
                      <p>　　尔时世尊说此偈已。告苾刍众言。汝等谛听。我今复说七佛如来声闻弟子。毗婆尸如来应正等觉大智弟子。名欠拏底写。声闻中第一。尸弃如来应正等觉大智弟子。名部三婆嚩。声闻中第一。毗舍浮如来应正等觉大智弟子。名野输多啰。声闻中第一。俱留孙如来应正等觉大智弟子。名散[口*爾]嚩。声闻中第一。俱那含牟尼如来应正等觉大智弟子。名稣噜努多啰。声闻中第一。迦葉波如来应正等觉大智弟子。名婆啰特嚩惹。声闻中第一。我今应正等觉大智弟子。名舍利弗。声闻中第一。</p>
                      <p>　　尔时世尊。重说颂曰。</p>
                      <p>　　毗婆尸如来　　有大智慧子<br>
　　名欠拏底写　　尸弃佛世尊<br>
　　有大智慧子　　名部三婆嚩<br>
　　毗舍浮如来　　有大智慧子<br>
　　名野输多啰　　俱留孙如来<br>
　　有大智慧子　　名曰散[口*爾]嚩<br>
　　俱那含牟尼　　有大智慧子<br>
　　稣噜努多啰　　迦葉佛世尊<br>
　　有大智慧子　　婆啰特嚩惹<br>
　　我今应正觉　　有大智慧子<br>
　　名曰舍利弗　　如是七佛子<br>
　　于诸声闻中　　各各为第一</p>
                      <p>　　尔时世尊说此偈已。告苾刍众言。汝等谛听。我今复说七佛如来侍者弟子。毗婆等如来应正等觉侍者。名阿输迦。尸弃如来应正等觉侍者。名刹摩迦噜。毗舍浮佛应正等觉侍者。名乌波扇睹。俱留孙佛应正等觉侍者。名没提踰。俱那含牟尼佛应正等觉侍者。名稣噜帝里野。迦葉如来应正等觉侍者。名萨里嚩蜜怛啰。我今应正等觉侍者。名阿难陀。尔时世尊。重说颂曰。</p>
                      <p>　　佛子阿输迦　　刹摩迦噜等<br>
　　并乌波扇睹　　没提踰之者<br>
　　稣噜帝里野　　萨嚩蜜怛啰<br>
　　及彼阿难陀　　皆为佛侍者<br>
　　常行慈悲心　　成就三摩地<br>
　　通达诸法相　　具足大智慧<br>
　　多闻而聪敏　　为大法之师<br>
　　众中居第一　　名闻于十方<br>
　　人天皆归敬　　精进力坚固<br>
　　断尽诸烦恼　　而证无生灭<br>
　　承侍佛世尊　　恒获于己利<br>
　　如是诸如来　　成就真佛子</p>
                      <p>　　尔时世尊说此偈已。告苾刍众言。汝等谛听。我今复说七佛如来所度声闻之众。毗婆尸如来第一会说法。有六万二千苾刍得阿罗汉果。第二会说法。有十万苾刍得阿罗汉果。第三会说法。有八万苾刍得阿罗汉果。尸弃如来第一会说法。十万苾刍得阿罗汉果。第二会说法。八十亿苾刍得阿罗汉果。第三会说法。七万苾刍得阿罗汉果。毗舍浮如来。第一会说法。八万苾刍得阿罗汉果。第二会说法。七万苾刍得阿罗汉果。第三会说法。六万苾刍得阿罗汉果。</p>
                      <p>　　俱留孙如来一会说法。四万苾刍得阿罗汉。俱那含牟尼佛一会说法。三万苾刍得阿罗汉果。迦葉如来一会说法。二万苾刍得阿罗汉果。我今一会说法。一千二百五十苾刍得阿罗汉果。</p>
                      <p>　　尔时世尊。重说颂曰。</p>
                      <p>　　毗婆尸如来　　尸弃毗舍浮<br>
　　俱留孙世尊　　俱那含迦葉<br>
　　并释迦牟尼　　各各出世时<br>
　　所度声闻众　　数有七十亿<br>
　　九万余三千　　二百五十人<br>
　　皆得阿罗汉　　不受于后有</p>
                      <p>　　尔时世尊说此偈已。告苾刍众言。汝等谛听。毗婆尸佛。尸弃佛。毗舍浮佛。乃至我今出现世间。住持教化。宣说法教。调伏有情。戒行仪范。受持衣钵。求证菩提。无有少法而各别异。尔时世尊而说颂曰。</p>
                      <p>　　如是过现劫　　毗婆尸等佛<br>
　　所度众苾刍　　成就大智慧<br>
　　勤修于正道　　菩提之分法<br>
　　五根与五力　　四念四神足<br>
　　七觉八圣支　　及彼三摩地<br>
　　寂静眼等根　　通达于法藏<br>
　　开悟诸群生　　增长于慧命<br>
　　如是贤劫中　　皆叹未曾有<br>
　　佛以大悲智　　自觉觉于他<br>
　　威德大神通　　所说皆如是</p>
                      <p>　　尔时世尊说此偈已。与诸苾刍即从座起。还给孤独园。过是夜已。至平旦时。</p>
                      <p>　　诸苾刍众。从其本舍。往迦里梨道场。互相推问。过去如来入大涅槃。离诸戏论。永断轮回。而无过失。如是大丈夫。有如是智慧。如是持戒。如是三摩地。如是解脱。如是威德。如是种族。降世利生。甚为希有不可思议。</p>
                      <p>　　尔时世尊知诸苾刍心之所念。从座而起。诣迦里梨道场。结跏趺坐。告苾刍众言。于意云何。时诸苾刍白世尊言。我等闻说。过去如来。入大涅槃。离诸戏论。永断轮回。而无过失。如是大丈夫。有如是智慧。如是持戒。如是三摩地。如是解脱。如是威德。如是种族。降世利生。甚为希有不可思议。佛言。苾刍。汝今所说。何以故。苾刍白言。佛有清净法界。证真觉智。无不了知。愿为解说。佛言。苾刍。汝等谛听。我今说之。于过去世。有大国王名满度摩。彼王妃后名满度摩帝。</p>
                      <p>　　尔时毗婆尸佛。从兜率天降下阎浮。入于母腹住胎藏中。放大光明照诸世间无有幽暗。而诸恶趣一切地狱。日月威光亦不能照。佛光所及忽得大明。而彼有情互得相见。即发声言。何故此间有别众生。</p>
                      <p>　　尔时世尊而说颂曰。</p>
                      <p>　　菩萨从兜率　　下降阎浮时<br>
　　如云亦如风　　须叟至母腹<br>
　　身放大光明　　照耀人天界<br>
　　地狱铁围山　　皆悉无幽暗<br>
　　佛刹众境界　　随住于母身<br>
　　如是大仙众　　亦来俱集会</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮。入母胎时。部摩夜叉高声唱言。此大菩萨大威德大丈夫。舍天人身及阿修罗身。处彼母胎而受人身。如是四天王天。忉利天。夜摩天乃至梵辅等天闻此唱言。菩萨降神处母胎中。皆悉来集。</p>
                      <p>　　尔时世尊而说颂曰。</p>
                      <p>　　菩萨从兜率　　降神母胎时<br>
　　部摩大夜叉　　唱言彼菩萨<br>
　　弃舍天中身　　及于修罗质<br>
　　处此母胎中　　即受人世报<br>
　　四王忉利天　　夜摩及兜率<br>
　　乃至于梵世　　皆悉闻斯事<br>
　　菩萨降人间　　微妙真金色<br>
　　诸天悉来集　　心怀大喜庆</p>
                      <p>　　尔时世尊说此偈已。告苾刍众言。汝今谛听彼菩萨摩诃萨从兜率天降阎浮时。有四大天子威德具足。身被甲胄。手执弓刀。拥护菩萨。人非人等皆不侵害。</p>
                      <p>　　尔时世尊而说颂曰。</p>
                      <p>　　菩萨降生时　　忉利天帝释<br>
　　遣彼四天王　　各具大威力<br>
　　身被金甲胄　　手执弓刀枪<br>
　　恒时常卫护　　罗刹非人等<br>
　　不敢作恼害　　安住母腹中<br>
　　如处大宫殿　　恒受诸快乐</p>
                      <p>　　尔时世尊说此偈已。告苾刍言。汝今谛听。彼菩萨摩诃萨从兜率天下降阎浮处母胎时。其身清净光明照耀。如摩尼珠。母心安隐无诸热恼。</p>
                      <p>　　尔时世尊而说颂曰。</p>
                      <p>　　菩萨处胎时　　清净无瑕秽<br>
　　犹如琉璃珠　　亦如摩尼宝<br>
　　光明照世间　　如日出云翳<br>
　　成就第一义　　出生最上智<br>
　　令母无忧恼　　恒行众善业<br>
　　有情皆归仰　　安处刹帝利</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮处母胎时。未曾得闻母有染欲。色等五尘而无所著尔时世尊而说颂曰。</p>
                      <p>　　菩萨处胎时　　令母心清净<br>
　　不闻染污名　　远离五欲过<br>
　　断除贪爱根　　不受众苦恼<br>
　　身心恒安稳　　常得于快乐</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮处母胎时。母自受持近事五戒。一不杀生。二不偷盗。三不淫欲。四不妄话。五不饮酒。于其右胁诞生。菩萨母后命终生天界中。</p>
                      <p>　　尔时世尊而说颂曰。</p>
                      <p>　　菩萨处胎中　　母自持五戒<br>
　　右胁生童子　　无彼诸苦恼<br>
　　譬如天帝释　　受妙五欲乐<br>
　　于后命终时　　速得生天上</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时大地震动。身真金色离诸垢染。放大光明普照世间一切境界。所有恶趣黑暗地狱忽然大明。彼中众生互得相见。各各疑云。何故此间有别众生。</p>
                      <p>　　尔时世尊而说颂曰。</p>
                      <p>　　菩萨降生时　　大地皆震动<br>
　　身相如真金　　不染诸尘垢<br>
　　威德大神通　　光明照一切<br>
　　幽暗业众生　　而互得相见</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。母无疲困。不坐不卧。尔时菩萨大威德大丈夫。心不昏昧。足不履地。有四大天子捧童子身。</p>
                      <p>　　尔时世尊而说颂曰。</p>
                      <p>　　菩萨降生时　　母意无散乱<br>
　　不坐亦不卧　　自在而适悦<br>
　　威德大丈夫　　心离诸暗昧<br>
　　四天捧其身　　足不履于地</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。身体清净如琉璃宝。远离一切脓血浅唾不净之物。亦如摩尼珠憍尸迦衣。诸尘垢等而不能着。</p>
                      <p>　　尔时世尊而说颂曰。</p>
                      <p>　　菩萨降生时　　身器悉清净<br>
　　远离诸秽恶　　脓血洟唾等<br>
　　譬如憍尸衣　　及彼摩尼宝<br>
　　莹净体光明　　尘垢皆不住</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。有二天子。于虚空中降二种水。一冷二温。沐浴童子。</p>
                      <p>　　尔时世尊而说颂曰。</p>
                      <p>　　菩萨降生时　　空中有二天<br>
　　沐浴童子身　　降彼二种水<br>
　　温冷各相宜　　表圆于福慧<br>
　　成就大无畏　　普遍视众生</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。具三十二相。身色端严。眼根清净见十由旬。</p>
                      <p>　　尔时世尊而说偈曰。</p>
                      <p>　　菩萨降生时　　诸相悉具足<br>
　　目净复端严　　远视十由旬</p>
                      <p>　　尔时世尊说此偈已。告苾刍众言。彼菩萨摩诃萨右胁生时。见忉利天。彼天帝释见此童子是真佛身。执白伞盖覆童子身。寒热风尘一切诸恶而不能侵。</p>
                      <p>　　尔时世尊而说颂曰。</p>
                      <p>　　童子初生时　　远视于忉利<br>
　　帝释复睹之　　手执白伞盖<br>
　　即来覆其身　　寒热风日等<br>
　　及彼诸毒恶　　一切不能侵</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。本母乳母养母。及诸宫人围绕保护。澡浴涂香种种承奉。</p>
                      <p>　　尔时世尊而说颂曰。</p>
                      <p>　　童子初生时　　乳养有三母<br>
　　及彼诸宫人　　四面常围绕<br>
　　澡浴复涂香　　令彼常安隐<br>
　　如是昼夜中　　无暂而舍离</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。身色端严。具三十二相。满度摩王。即召相师占其童子。婆罗门言。若令在家受灌顶轮王之位。主四天下具足千子威德无畏。不以兵杖弓剑能降他军。若复出家坚固修行成正等觉。</p>
                      <p>　　尔时世尊而说颂曰。</p>
                      <p>　　相师婆罗门　　占此天童子<br>
　　告彼父王言　　具相三十二<br>
　　如月出众星　　世间甚希有<br>
　　若常在宫殿　　必绍转轮位<br>
　　主领四大洲　　复生千太子<br>
　　如是出家时　　速成无上觉</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨右胁生时。身真金色诸相端严。如水生莲尘垢不着。一切有情瞻仰不足。所出言音微妙细密清雅流美。譬如雪山迦尾啰鸟。食花而醉。所出音声雅妙清响。众生闻者无不爱乐。童子言音亦复如是。</p>
                      <p>　　尔时世尊而说颂曰。</p>
                      <p>　　童子初生时　　身相真金色<br>
　　亦如红莲华　　尘垢不能染<br>
　　言音甚微妙　　如迦尾罗声<br>
　　众人得闻之　　爱乐无厌足</p>
                      <p>　　尔时世尊说此偈已。告苾刍众言。汝今谛听。彼菩萨摩诃萨为童子时。远离邪妄。心意纯直。自觉觉他恒行正法。众人侍奉。如帝释天主宗敬父母。由此名为毗婆尸。</p>
                      <p>　　尔时世尊而说颂曰。</p>
                      <p>　　毗婆尸如来　　为彼童子时<br>
　　通达大智慧　　远离于邪妄<br>
　　自觉及觉他　　修习正法行<br>
　　众人常爱敬　　如彼帝释天<br>
　　侍养于父母　　名闻满世间<br>
　　是名毗婆尸　　利益诸含识</p>
                      <div class="jw-bottom">
       <li><a href="0854.htm">上一部：乾隆大藏经·宋元入藏诸大小乘经·众许摩诃帝经十三卷</A>
      <li><a href="0856.htm">下一部：乾隆大藏经·宋元入藏诸大小乘经·佛说解忧经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说七佛经</div></span></body></html>
