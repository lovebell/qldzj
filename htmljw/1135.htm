<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1135部～根本说一切有部毗奈耶尼陀那目得迦摄颂一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>
<body>
<span id="zoom">

<a name="MENU-top"></a>

<div class="top-bt">
<div class="top-left">小乘律·第1135部</div>
<div class="top-center">根本说一切有部毗奈耶尼陀那目得迦摄颂一卷</div>
<div class="top-right">唐三藏法师义净奉制译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="1135.htm#j1135-1">根本说一切有部毗奈耶尼陀那目得迦摄颂</a></div></div></div>
<div class="jwzw">
<div class="jwbt-box"><div class="jwbt"><a name=j1135-1><a href="1135.htm#MENU-top">根本说一切有部毗奈耶尼陀那目得迦摄颂</div></div></a></a>
<p>　　尼陀那五十二颂。</p>
            <p>　　目得迦四十八颂。</p>
            <p>　　大门总摄颂曰　初明受近圆　　次分亡人物<br>
　　圆坛并户钩　　菩萨像五门</p>
            <p>　　别门初总摄颂曰(此有十事尽不截皮)<br>
　　近圆知日数　　界别不入地<br>
　　界边五众居　　不截皮生肉</p>
            <p>　　第一子摄颂曰　近圆男女状　　非近圆为师<br>
　　难等十无师　　莫授我七岁</p>
            <p>　　第二子摄颂曰　日数每应知　　告白夜须减<br>
　　六日十八日　　说戒不应频</p>
            <p>　　第三子摄颂曰　界别不告净　　亦不为羯磨<br>
　　乘空不持欲　　解前方结后</p>
            <p>　　第四子摄颂曰　不入界舍界(出放光说二颂)<br>
　　树界有世尊　　不越及可越　　羯磨者身死</p>
            <p>　　第五子摄颂曰　地墙等秉事　　结界无与欲<br>
　　但于一处坐　　得为四羯磨</p>
            <p>　　第六子摄颂曰　大界两驿半　　下水上山颠<br>
　　异见明相过　　五众受七日</p>
            <p>　　第七子摄颂曰　五众坐安居　　亲等请日去<br>
　　于经有疑问　　求解者应行</p>
            <p>　　第八子摄颂曰　假令不截衣　　有缘皆得着<br>
　　衣可随身量　　若短作篅衣</p>
            <p>　　第九子摄颂曰　不畜五种皮　　由有过失故<br>
　　开许得用处　　齐坐卧容身</p>
            <p>　　第十子摄颂曰　生肉及诸醋　　有五种不同<br>
　　痔病爪不伤　　回施知希望</p>
            <p>　　别门第二总摄颂曰　分亡及唱导<br>
　　张衣授学人　　重作收摄驱　　求寂同墙上</p>
            <p>　　第一子摄颂曰　分亡者衣物　　互无应互取<br>
　　见斗应须谏　　随头向处分</p>
            <p>　　第二子摄颂曰　唱导乘与车　　得衣应举掌<br>
　　僧伽获衣利　　凡圣可同分</p>
            <p>　　第三子摄颂曰　有张有不张　　有出有不出<br>
　　若在于界外　　闻生随喜心</p>
            <p>　　第四子摄颂曰　授学等不秉　　作法不成诃<br>
　　十二人成诃　　不净犯根本</p>
            <p>　　第五子摄颂曰　更应重作法　　勿使求寂行<br>
　　守护善用心　　见处离闻处</p>
            <p>　　第六子摄颂曰　收摄于界内　　于众心降伏<br>
　　截柱及门框　　尼等同驱摈</p>
            <p>　　第七子摄颂曰　破戒应驱逐　　伏处亦皆除<br>
　　恼俗应收谢　　余众咸同此</p>
            <p>　　第八子摄颂曰　与求寂令怖　　为受成近圆<br>
　　五法成就时　　五夏离依去</p>
            <p>　　第九子摄颂曰　同分非同分　　有齐限及无<br>
　　有覆无覆殊　　名一种便异</p>
            <p>　　第十子摄颂曰　不墙上行法　　非于一二三<br>
　　不对破戒人　　不取授学欲</p>
            <p>　　别门第三总摄颂曰　圆坛求寂堕<br>
　　一衣烟药器　　铁推发及门　　不应随铁作</p>
            <p>　　第一子摄颂曰　圆坛及天庙　　两驿半依止<br>
　　无钵不度人　　钵等不书字</p>
            <p>　　第二子摄颂曰　求寂堕钵破　　开余存念者<br>
　　作二种薰笼　　并随所须物</p>
            <p>　　第三子摄颂曰　一衣不互作　　澡浴可遮人<br>
　　于褥不剃头　　病人随服食</p>
            <p>　　第四子摄颂曰　烟筒坏色衣　　鼻筒饮水器<br>
　　针筒非宝物　　眼药合并椎</p>
            <p>　　第五子摄颂曰　药器及[毯-炎+瞿]毹　　承足枮泻药<br>
　　苾刍不应作　　当择死人衣</p>
            <p>　　第六子摄颂曰　铁椎并杵杓　　身自不负担<br>
　　以食供父母　　毛毯不充衣</p>
            <p>　　第七子摄颂曰　发爪窣睹波　　任作鲜白色<br>
　　随意安灯处　　一畔出高檐</p>
            <p>　　第八子摄颂曰　门户并檐屋　　及以塔下基<br>
　　赤石紫矿涂　　此等皆随作</p>
            <p>　　第九子摄颂曰　不应以橛钉　　及升窣睹波<br>
　　开许金银花　　塔上以舍盖</p>
            <p>　　第十子摄颂曰　铁作窣睹波　　及以金银等<br>
　　许幡旗供养　　并可用香油</p>
            <p>　　别门第四总摄颂曰　户镮随处用<br>
　　沾衣大小便　　染衣揁认衣　　赊衣果无净</p>
            <p>　　第一子摄颂曰　户镮倚带网　　取米为众食<br>
　　寺内作私房　　居人应受用</p>
            <p>　　第二子摄颂曰　随处当用物　　营作人所须<br>
　　器具食灯油　　随施主应用</p>
            <p>　　第三子摄颂曰　令雨沾僧物　　夜半共分床<br>
　　小座并依年　　敷席咸同此</p>
            <p>　　第四子摄颂曰　大小便利处　　经行不恼他<br>
　　洗足及拭鞋　　釜篦不夺用</p>
            <p>　　第五子摄颂曰　染釜及水瓶　　僧钵并饮器<br>
　　刀石爪鼻物　　支床不问年</p>
            <p>　　第六子摄颂曰　羯耻那衣揁　　絣线正缝时<br>
　　染汁杂物等　　用时不应夺</p>
            <p>　　第七子摄颂曰　外道覆认衣　　作记死时施<br>
　　有五种亲友　　得法独应行</p>
            <p>　　第八子摄颂曰　赊取他衣去　　及为他和市<br>
　　不高下买衣　　应二三酬价</p>
            <p>　　第九子摄颂曰　果园差修理　　四种不应分<br>
　　果熟现前分　　观时莫諠戏</p>
            <p>　　第十子摄颂曰　无净人自行　　自取不应食<br>
　　不选开其病　　结界证耕人</p>
            <p>　　别门第五总摄颂曰　菩萨像供养<br>
　　吉祥大众食　　大会草稕居　　集僧鸣大鼓</p>
            <p>　　第一子摄颂曰　听为菩萨像　　复许五种旗<br>
　　为座置尊仪　　铁干随意作</p>
            <p>　　第二子摄颂曰　供养菩萨像　　并作诸璎珞<br>
　　涂香及车舆　　作伞盖旗幡</p>
            <p>　　第三子摄颂曰　吉祥并供养　　花鬘及香合<br>
　　诸人大集时　　昼开门夜关</p>
            <p>　　第四子摄颂曰　大众集会食　　薜舍佉月生<br>
　　香台五六年　　并应为大会</p>
            <p>　　第五子摄颂曰　大会食草稕　　不应杂乱坐<br>
　　应打揵稚鼓　　告时令普知</p>
            <p>　　第六子摄颂曰　集僧鸣大鼓　　供了去幢幡<br>
　　若多获珍财　　随应悉分与</p>
            <p>　　大门总摄颂曰(目得迦四十八颂)　最初为忏谢<br>
　　第二定属物　　第三资具衣　　目得迦总颂</p>
            <p>　　别门第一总摄颂曰　忏谢草田中<br>
　　合免王影胜　　糖酥根等听　　狗肉盏甘蔗</p>
            <p>　　第一子摄颂曰　忏谢非近圆　　观求寂相貌<br>
　　苾刍与尼法　　若互秉皆成</p>
            <p>　　第二子摄颂曰　草田村略说　　生心褒洒陀<br>
　　贼缚不同愆　　六开僧教罪</p>
            <p>　　第三子摄颂曰　合免者应放　　穿渠遣众行<br>
　　一日至四旬　　皮肉皆不净</p>
            <p>　　第四子摄颂曰　影胜王床施　　王母物入僧<br>
　　乌燕鹤鹫雕　　苾刍不应食</p>
            <p>　　第五子摄颂曰　狗肉不应啖　　并食尸鸟兽<br>
　　及以同蹄畜　　亦不食猕猴</p>
            <p>　　第六子摄颂曰　小盏及衣角　　皮叶等有过<br>
　　除其铁一种　　余物任情为</p>
            <p>　　第七子摄颂曰　甘蔗酪肉麻　　药有四种别<br>
　　大麻蔓菁粥　　根等粥应餐</p>
            <p>　　第八子摄颂曰　开许沙糖饮　　得为七日药<br>
　　生心为五事　　益彼应共分</p>
            <p>　　第九子摄颂曰　医教应服酥　　油及余残触<br>
　　并开眼药合　　除十为净厨</p>
            <p>　　第十子摄颂曰　根茎叶花果　　皆应淡酒浸<br>
　　水搅而饮用　　并许其异食</p>
            <p>　　别门第二总摄颂曰　定物有主处<br>
　　须问憍萨罗　　从像豫先差　　大减会尼众</p>
            <p>　　第一子摄颂曰　定物不应移　　莫拾贼遗物<br>
　　尸林亦复尔　　随许并应收</p>
            <p>　　第二子摄颂曰　有主天庙物　　苾刍不应取<br>
　　看病人不应　　劝他舍法服</p>
            <p>　　第三子摄颂曰　物须问施主　　众利可平分<br>
　　二大合均分　　余众应加减</p>
            <p>　　第四子摄颂曰　憍萨罗白叠　　佛子因餐麨<br>
　　室利笈多缘　　广论营造事</p>
            <p>　　第五子摄颂曰　从像入城中　　受吉祥施物<br>
　　旗鼓随情设　　苾刍皆不应</p>
            <p>　　第六子摄颂曰　豫先为唱令　　五众从行城<br>
　　应差掌物人　　尼无别轮法</p>
            <p>　　第七子摄颂曰　应差分物人　　上座宜准价<br>
　　不得辄酬直　　索价返还衣</p>
            <p>　　第八子摄颂曰　寺大减其层　　将衣者应用<br>
　　恐怖若止息　　准式用僧祇</p>
            <p>　　第九子摄颂曰　若有大聚会　　鸣鼓集众僧<br>
　　众大别为行　　检校人先食</p>
            <p>　　第十子摄颂曰　凡于尼众首　　应安一空座<br>
　　为待余苾刍　　孤苦勿增价</p>
            <p>　　第三别门总摄颂曰。</p>
            <p>　　资具衣愚痴　　若差不用俗<br>
　　正作长者施　　剃刀窣睹波<br>
　　饭酪叶承水　　及洗钵等事<br>
　　此之十二颂　　总摄要应知</p>
            <p>　　第一子摄颂曰　十三资具物　　牒名而守持<br>
　　自余诸长衣　　委寄应分别</p>
            <p>　　第二子摄颂曰　痴不了三藏　　此等十二人<br>
　　失性复本时　　诃言应采录</p>
            <p>　　第三子摄颂曰　若差十二人　　斯语成诃法<br>
　　受时言我俗　　此不成近圆</p>
            <p>　　第四子摄颂曰　不用五种脂　　随应为说戒<br>
　　因亿耳开粥　　王田众应受</p>
            <p>　　第五子摄颂曰　俗人求寂等　　并不合同坐<br>
　　两学有难缘　　同处非成过</p>
            <p>　　第六子摄颂曰　正作不令起　　随年坐染盆<br>
　　应共护僧园　　勿烧营作木</p>
            <p>　　第七子摄颂曰　长者所施物　　问已应留举<br>
　　随处莫废他　　洗身方入寺</p>
            <p>　　第八子摄颂曰　剃刀并镊子　　用竟不应留<br>
　　便利若了时　　无宜室中住</p>
            <p>　　第九子摄颂曰　窣睹波围绕　　广陈诸圣迹<br>
　　浊水随应饮　　若碱分别知</p>
            <p>　　第十子摄颂曰　饼酪等非污　　亦可内瓶中<br>
　　洗足五种瓨　　齐何名口净　　叶手承注口<br>
　　多疑流钵中　　举粮持渡河　　纵触非成过<br>
　　洗钵应用心　　他触问方受　　换食持粮等<br>
　　无难并还遮</p>
            <p>　　别门第四总摄颂曰　与田分不应<br>
　　赤体定物施　　僧衣字还往　　甘蔗果客裙</p>
            <p>　　第一子摄颂曰　与田分相助　　车船沸自取<br>
　　鸟[嘴-角+鳥]蝇无惭　　制底信少欲</p>
            <p>　　第二子摄颂曰　不应令贼住　　及以黄门等<br>
　　乃至授学人　　行筹破僧众</p>
            <p>　　第三子摄颂曰　不赤体披衣　　冒雨向厨内<br>
　　便利宜缝补　　和泥福久增</p>
            <p>　　第四子摄颂曰　定物施此中　　不应余处食<br>
　　若有将去者　　并须依价还</p>
            <p>　　第五子摄颂曰　僧衣题施主　　别人施私记<br>
　　氎氀许别人　　尼夏应修理</p>
            <p>　　第六子摄颂曰　若还往衣物　　送来应为受<br>
　　为众取他财　　将众物还价</p>
            <p>　　第七子摄颂曰　甘蔗等平分　　不应分口腹<br>
　　四事无分法　　卧具夜不行</p>
            <p>　　第八子摄颂曰　果由药叉施　　净之方受食<br>
　　余者为浆饮　　不烧地灯台</p>
            <p>　　第九子摄颂曰　客旧宜详审　　授受分明付<br>
　　五开应总闭　　肘短可随身</p>
            <p>　　第十子摄颂曰　裙及僧脚欹　　香泥污衣洗<br>
　　取食除多分　　须知十种尘</p>
            <div class="jw-bottom">
       <li><a href="1134.htm">上一部：乾隆大藏经·小乘律·律二十二明了论一卷</A>
      <li><a href="1136.htm">下一部：乾隆大藏经·小乘律·根本说一切有部略毗奈耶杂事摄颂一卷</a></li></div></div>
     <div class="bottom-bt">乾隆大藏经·小乘律·根本说一切有部毗奈耶尼陀那目得迦摄颂</div></span></body></html>
